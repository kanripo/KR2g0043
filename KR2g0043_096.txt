# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之九十六
<pb:KR2g0043_WYG_096-1a>¶
欽定四庫全書¶
欽定外藩蒙古回部王公表傳卷之九十六¶
　傳第八十¶
　　扎薩克多羅郡王車凌䝉克列傳¶
　　車凌䝉克杜爾伯特人姓綽囉斯扎薩克特古¶
　　斯庫魯克達賴汗車凌從叔父其父伯布什為¶
　　保伊爾登第四子有子一即車凌蒙克乾隆十¶
　　八年偕車凌車凌烏巴什來歸所部以三車凌¶
<pb:KR2g0043_WYG_096-1b>¶
　　稱之杜爾伯特諸台吉車凌䝉克行獨尊且兼¶
　　領巴約特務以故從車凌䝉克至者凡七百餘¶
　　户戚屬僅百有十四餘皆巴約特屬𨽻之者十¶
　　九年入¶
覲¶
詔封扎薩克多羅貝勒車凌蒙克子四長齊黙克早¶
　　死次巴朗次巴雅勒當次博斯和勒巴朗從父¶
　　内附中道謀竄歸凖噶爾以告巴雅勒當及宰¶
<pb:KR2g0043_WYG_096-2a>¶
　　桑濟爾哈朗達瓦達爾扎納木凱賛卜尼瑪齊¶
　　崕等未敢發車凌䝉克入¶
覲將以子巴朗及巴雅勒當行巴朗詭稱疾不之從¶
　　巴雅勒當復固辭弗許携就道巴朗煽齊黙克¶
　　子巴布勒及屬衆二百餘遁族台吉䝉克特穆¶
　　爾從之¶
詔將軍䇿楞等緝巴朗及䝉克特穆爾務獲其從逃¶
　　衆悉宥車凌䝉克歸牧巴朗遣從者伯克増啟¶
<pb:KR2g0043_WYG_096-2b>¶
　　誘巴雅勒當往會遇汛兵就擒訊得狀¶
詔誅伯克増啟嚴防間諜及㳺牧衆竄巴朗偕䝉克¶
　　特穆爾由北路間道行經烏克嶺哈布塔克拜¶
　　達克竒蘭阿拉克台布哈和洛諸境聞追軍至¶
　　輒逸其從逃之沙拜塔爾納瑪琳曼集巴顔恩¶
　　克等後先脱歸¶
詔宥罪給車凌䝉克轄之二十年¶
詔授叅贊大臣從西路軍征達瓦齊¶
<pb:KR2g0043_WYG_096-3a>¶
諭西路副将軍薩拉爾曰巴朗負恩叛逃即窮&KR1370;乞¶
　降非投誠可比或聞其父車凌䝉克進兵西路潜¶
　由北路奔走額琳哈畢爾噶迎降乞宥爾聞之即¶
　遣兵往擒巴朗令車凌䝉克自不得以招撫為辭¶
　　既而巴朗及䝉克特穆爾竄塔本集賽副都統達¶
　　什敦多布馳緝之巴朗棄孥遁巴布勒偕䝉克特¶
　　穆爾留噶勒雜特宰桑都噶爾所大軍至都噶¶
　　爾以獻不旬日額伯津宰桑等檻巴朗至北路¶
<pb:KR2g0043_WYG_096-3b>¶
　　軍¶
諭車凌䝉克曰爾父子前來歸誠兾受朕恩甫入覲¶
　爾子巴朗乘間遁不獨負朕恩且悖爾志情罪甚¶
　重國法難貸念爾誠心感戴効力從軍爾孫巴布¶
　勒或為巴朗所逼或與巴朗同謀皆可置之不問¶
　以加恩爾故特宥之俟至烏里雅蘇台仍遣赴爾¶
　㳺牧爾其知之大軍抵伊犁¶
詔晋爵多羅郡王定北将軍班第以達瓦齊不即降¶
<pb:KR2g0043_WYG_096-4a>¶
　　　令車凌䝉克督所部兵駐防伊犁達瓦齊就擒¶
　　　乃遣歸¶
　詔授右翼副盟長巴朗及䝉克特穆爾械至告祭¶
太廟¶
　社稷¶
　上御午門樓行受俘禮誅之二十二年車凌䝉克卒¶
　諭嘉其輸誠内附奮力報効¶
　賜賻祭子巴雅勒當襲¶
<pb:KR2g0043_WYG_096-4b>¶
　　　一次襲巴雅勒當車凌䝉克次子乾隆二十二¶
　　　年襲扎薩克多羅郡王二十三年卒無嗣弟博¶
　　　斯和勒襲¶
　　　二次襲博斯和勒車凌䝉克第四子乾隆二十¶
　　　四年襲扎薩克多羅郡王四十六年卒子納旺¶
　　　索諾木襲¶
　　　三次襲納旺索諾木博斯和勒長子乾隆四十¶
　　　六年襲扎薩克多羅郡王四十七年¶
<pb:KR2g0043_WYG_096-5a>¶
詔世襲㒺替¶
　　郡王品級扎薩克多羅貝勒色布騰列傳¶
　　色布騰杜爾伯特人姓綽囉斯扎薩克特古斯¶
　　庫魯克達賴汗車凌族祖其祖巴特瑪多爾濟¶
　　有子三長䝉和岱次扎勒次丹達爾䝉和岱裔¶
　　别設扎薩克四詳貝子班珠爾𫝊扎勒子三長¶
　　琿托和爾車凌子即色布騰次邁雅次三扎卜¶
　　其裔皆授閑散台吉丹達爾無嗣巴特瑪多爾¶
<pb:KR2g0043_WYG_096-5b>¶
　　濟裔設扎薩克五色布騰其一也乾隆十八年¶
　　從三車凌來歸甫屯牧内汛三車凌以色布騰¶
　　善約衆且内附誠告我視牧臣¶
上知其才将任之十九年¶
詔叅贊軍務偕内大臣薩拉爾議招烏梁海及扎哈¶
　　沁復以所部諸台吉避痘¶
諭色布騰馳至張家口外¶
命大學士公傅恒迎勞之傳¶
<pb:KR2g0043_WYG_096-6a>¶
㫖封多羅貝勒歸牧恊理所部盟長務既而三車凌¶
　　率諸台吉來朝¶
行在¶
賜爵有差¶
詔各授扎薩克色布騰如之時色布騰歸牧以議烏¶
　　梁海務赴薩拉爾軍族台吉巴朗䝉克特穆爾¶
　　等蓄叛志乆至是乘間挈衆逃¶
上聞之¶
<pb:KR2g0043_WYG_096-6b>¶
諭嘉色布騰善轄衆¶
詔速以兵擒叛黨色布騰馳追之巴朗入準噶爾境¶
　　不及而返是年冬¶
詔偕新降輝特台吉阿睦爾撒納入¶
覲二十年¶
詔授叅贊大臣從西路軍征達瓦齊大軍抵伊犁達¶
　　瓦齊不即降定北将軍班第令色布騰轄烏嚕¶
　　木齊至博囉塔拉郵務達瓦齊就擒色布騰入¶
<pb:KR2g0043_WYG_096-7a>¶
覲飲至¶
詔授左翼副盟長時阿睦爾撒納叛請率兵往𠞰¶
上以甫從軍還不欲數勞之¶
慰歸牧未㡬以色布騰與阿睦爾撒納夙怨且悉厄¶
　　魯特情¶
詔赴烏里雅蘇台偕駐防大臣等籌軍務仍授叅贊¶
　　大臣以所部兵從數惟便悉給俸餉口糧¶
命甫下色布騰馳就道¶
<pb:KR2g0043_WYG_096-7b>¶
諭曰色布騰自歸誠以來奮勉効力征準噶爾頗著¶
　勤勞且聞朕㫖即以兵馳赴烏里雅蘇台軍急公¶
　任事誠可嘉予著賞郡王品級若能更立殊勲朕¶
　當加以重賞今由西路進兵擒厄魯特叛賊北路¶
　尚無所事惟新收汗哈屯烏梁海及續降輝特衆¶
　應加防範著色布騰留心體察既抵軍營妻孥悉¶
　令從往所有陳奏軍務著列名于喀爾喀親王成¶
　衮扎布桑齋多爾濟之次都統雅爾哈善之前色¶
<pb:KR2g0043_WYG_096-8a>¶
　　布騰尋以疾道卒¶
賜賻祭子巴桑襲¶
　　一次襲巴桑色布騰長子乾隆二十一年襲扎¶
　　薩克多羅貝勒二十三年扈¶
蹕木蘭行圍¶
詔授副盟長二十六年從喀爾喀郡王車木楚克扎¶
　　布等𠞰嗎哈沁宰桑色布騰偵走俄羅斯以兵¶
　　屯鏗格爾圖喇遣使索俄羅斯擒色布騰及逆¶
<pb:KR2g0043_WYG_096-8b>¶
　　黨百餘以獻¶
賜巴桑幣從兵悉酌賞二十七年授左翼副将軍四¶
　　十七年¶
詔世襲㒺替¶
　　扎薩克多羅貝勒剛多爾濟列𫝊¶
　　剛多爾濟杜爾伯特人姓綽囉斯扎薩克特古¶
　　斯庫魯克達賴汗車凌從子父達克巴為鄂木¶
　　布岱青和碩齊曽孫見親王車凌烏巴什𫝊達¶
<pb:KR2g0043_WYG_096-9a>¶
　　克巴子四長塔爾巴濟早死子布圖克森次羅¶
　　壘永端次即剛多爾濟次額爾徳尼皆以來歸¶
　　授扎薩克後惟留剛多爾濟所遺爵餘皆絶嗣¶
　　停襲乾隆十九年剛多爾濟自準噶爾挈户千餘¶
　　來歸時所部台吉至者以訥黙庫為長剛多爾¶
　　濟次之尋入¶
覲¶
詔封剛多爾濟為扎薩克多羅貝勒訥黙庫及羅壘¶
<pb:KR2g0043_WYG_096-9b>¶
　　永端額爾徳尼布圖克森等各¶
賜郡王貝勒貝子爵有差詳總𫝊二十年從北路軍¶
　　征達瓦齊抵伊犁達瓦齊不即降走格登剛多¶
　　爾濟偕訥黙庫額爾徳尼等躡之逹瓦齊尋為¶
　　烏什伯克霍集斯所擒阿睦爾撒納詭稱葉爾¶
　　羌喀什噶爾諸回衆将襲伊犁請勿遣剛多爾¶
　　濟歸令䕶視特穆爾圖諾爾降衆盖欲隂煽之¶
　　為己助也班第察其奸不之從遣剛多爾濟歸¶
<pb:KR2g0043_WYG_096-10a>¶
　　有鄂勒錐者其屬也偕訥黙庫屬諾斯海自哈¶
　　薩克使還道遇阿睦爾撒納強令從行阿睦爾¶
　　撒納叛以鄂勒錐等非其黨麾從者撃之鄂勒¶
　　錐偕諾斯海奮摶逾時乃脱遇㳺騎載賊装至¶
　　迎奪之事¶
聞¶
詔優賚二十一年訥黙庫将叛竄剛多爾濟尾之尋¶
　　擒訥黙庫論罪¶
<pb:KR2g0043_WYG_096-10b>¶
詔剛多爾濟等安處如故大軍之自伊犁旋也杜爾¶
　　伯特設正副盟長各三從車凌至者分左右翼¶
　　曰車凌曰車凌烏巴什為盟長曰色布騰曰車¶
　　凌䝉克副之從訥黙庫至者别自為部以訥黙¶
　　庫為盟長剛多爾濟副之至是¶
諭曰訥黙庫盟長員缺剛多爾濟自授副盟長以來¶
　鈐束所衆尚為寧謐著即授為盟長二十二年貝¶
　　子羅壘永端布圖克森相繼卒皆無嗣¶
<pb:KR2g0043_WYG_096-11a>¶
詔以其屬給剛多爾濟及貝子額爾徳尼轄之二十¶
　　三年偕貝勒巴桑貝子竒塔等扈¶
蹕木蘭行圍¶
優賚有差三十二年卒無嗣以額爾徳尼子達瓦丕¶
　　勒襲¶
　　一次襲達瓦丕勒剛多爾濟從子乾隆三十二¶
　　年襲扎薩克多羅貝勒四十七年¶
詔世襲㒺替¶
<pb:KR2g0043_WYG_096-11b>¶
　¶
　¶
　¶
　¶
　¶
　¶
　¶
欽定外藩䝉古回部王公表傳卷之九十六¶
