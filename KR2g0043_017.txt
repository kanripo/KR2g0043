# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之十七
<pb:KR2g0043_WYG_017-1a>¶
欽定四庫全書¶
欽定外藩䝉古囘部王公表𫝊卷之十七¶
　𫝊第一¶
　　科爾沁部總𫝊¶
　　科爾沁部在喜峯口外至¶
　京師千二百八十里東西距八百七十里南北距二¶
　　千有百里東界扎賚特西界扎嚕特南界¶
　盛京邊墻北界索倫元太祖起和林削平西北諸國¶
<pb:KR2g0043_WYG_017-1b>¶
　　建王駙馬等世守之為今内外扎薩克䝉古所自¶
　　出科爾沁始祖曰哈布圖哈薩爾元太祖弟以善¶
　　射稱常助太祖平奈曼部及取薊州平灤遼西諸¶
　　路有功詳見元史今科爾沁六扎薩克及扎賚特¶
　　杜爾伯特郭爾羅斯阿嚕科爾沁四子部落茂明安烏¶
　　喇特阿拉善青海和碩特皆其裔哈布圖哈薩爾¶
　　十四𫝊至奎蒙克塔斯哈喇有子二長博第逹喇¶
　　號卓爾郭勒諾顔次諾捫逹喇號噶勒濟庫諾顔¶
<pb:KR2g0043_WYG_017-2a>¶
　　　博第逹喇子九長齊齊克號巴圖爾諾顔為土謝¶
　　　圖汗奥巴扎薩克圖郡王布逹齊二旗祖次納穆¶
　　　賽號都喇勒諾顔為逹爾漢親王滿珠習禮氷圖¶
　　　郡王洪果爾貝勒棟果爾三旗祖次烏巴什號鄂¶
　　　特歡諾顔見郭爾羅斯部𫝊次烏延岱科托果爾¶
　　　次托多巴圖爾喀喇次拜新次額勒濟格卓哩克¶
　　　圖裔不著次愛納噶號車臣諾顔見杜爾伯特部¶
　　　𫝊次阿敏號巴噶諾顔見扎賚特部𫝊諾捫逹喇¶
<pb:KR2g0043_WYG_017-2b>¶
　　　子一曰哲格爾徳為扎薩克鎮國公喇嘛什希一¶
　　　旗祖初蒙古强部有三曰察哈爾曰喀爾喀曰衛¶
　　　拉特即厄魯特明洪熙間科爾沁為衛拉特所破¶
　　　避居嫩江以同族有阿嚕科爾沁號嫩科爾沁以¶
　　　自别扎賚特杜爾伯特郭爾羅斯三部與同牧服¶
　　　屬於察哈爾我¶
太祖髙皇帝癸巳年科爾沁台吉齊齊克子翁果岱納穆¶
　　　賽子莽古斯明安等隨葉赫部台吉布齋糾哈逹¶
<pb:KR2g0043_WYG_017-3a>¶
　　　烏拉輝發錫伯卦爾察珠舍里訥殷諸部來侵攻¶
　　　赫濟格城不下陳兵古哷山¶
上親禦之至扎喀路¶
諭諸將曰彼雖衆皆烏合我以逸待勞傷其一二台吉衆¶
　自潰¶
命巴圖魯額亦都率百騎挑戰葉赫諸部兵罷攻城來禦¶
　　　逆擊之明安馬蹶祼而遁追至哈逹部柴河寨南¶
　　　俘獲甚衆戊申征烏拉部圍宜罕阿林城翁果岱¶
<pb:KR2g0043_WYG_017-3b>¶
　　　復助烏拉台吉布占㤗我師擊敗之於是莽古斯¶
　　　明安翁果岱先後遣使乞好天命九年翁果岱子¶
　　　奥巴率族來歸尋為察哈爾所侵我援之觧圍去¶
　　　天聰二年㑹大軍征察哈爾三年從征明克遵化¶
　　　州圍北京五年圍大凌河降其將祖大壽六年從¶
　　　畧大同宣府邊八年復從征明十年春大軍平察¶
　　　哈爾獲元𫝊國玉璽奥巴子土謝圖濟農巴逹禮¶
　　　偕台吉烏克善滿珠習禮布逹齊洪果爾喇嘛什¶
<pb:KR2g0043_WYG_017-4a>¶
　　　希棟果爾及扎賚特杜爾伯特郭爾羅斯喀喇沁¶
　　　土黙特敖漢柰曼巴林扎嚕特阿嚕科爾沁翁牛¶
　　　特諸部長來賀㨗以¶
上功徳隆宜正位號遺朝鮮國王書示推戴意四月合疏¶
　　　上¶
尊號改元崇徳禮成叙功¶
詔科爾沁部設扎薩克五曰巴逹禮曰滿珠習禮曰布逹¶
　　　齊曰洪果爾曰喇嘛什希分領其衆¶
<pb:KR2g0043_WYG_017-4b>¶
賜親王郡王鎮國公爵有差十月¶
命大學士希福等赴其部鞫罪犯頒法律禁姦盗編佐領¶
　　　二年從征喀木尼堪部及朝鮮三年征喀爾喀四¶
　　　年春征索倫秋圍明杏山髙橋八年隨饒餘貝勒¶
　　　阿巴泰䕶軍統領阿爾津征明及黒龍江諸部順¶
　　　治元年偕扎賚特杜爾伯特郭爾羅斯族隨睿親¶
　　　王多爾衮入山海闗走流賊李自成追至望都二¶
　　　年隨豫親王多鐸定江南三年復隨勦蘇尼特叛¶
<pb:KR2g0043_WYG_017-5a>¶
　　　人騰機思敗喀爾喀土謝圖汗車臣汗援兵七年¶
　　　科爾沁復設扎薩克一以棟果爾子彰吉倫領之¶
　　　由貝勒晉郡王爵十三年¶
上以科爾沁及扎賚特杜爾伯特郭爾羅斯喀喇沁土黙¶
　　　特敖漢柰曼巴林扎嚕特阿嚕科爾沁翁牛特烏¶
　　　珠穆沁浩齊特蘇尼特阿巴噶四子部落烏喇特¶
　　　喀爾喀左翼鄂爾多斯諸扎薩克歸誠久¶
賜敕曰爾等秉資忠直當¶
<pb:KR2g0043_WYG_017-5b>¶
太祖¶
太宗開創之初誠心歸附職効屏藩¶
太祖¶
太宗嘉爾勲勞崇封爵號賞賚有加朝覲貢獻時令陛見¶
　飲食教誨為數甚多凡有懐欲吐俱得陳奏心意和諧¶
　如同父子朕荷¶
祖宗鴻庥統一寰宇恐於懿行有違成憲未洽恒用憂惕¶
　親政以來六年於兹未得與爾等一見雖因萬幾少暇¶
<pb:KR2g0043_WYG_017-6a>¶
　而懐爾之忱時切朕念每思爾等効力有年功績卓著¶
　雖在寤寐未之有斁誠以爾等相見既疎恐有壅蔽不¶
　能上通故特遣官齎敕賜幣以諭朕意嗣後有所欲請¶
　隨時奏聞朕無不體恤而行朕方思致天下於太平爾¶
　等心懐忠藎毋忘¶
兩朝恩寵朕世世為天子爾等亦世世為王享富貴於無¶
　窮垂芳名於不朽不亦休乎康熙十三年¶
徴所部兵討逆藩呉三桂十四年勦察爾哈叛人布爾尼¶
<pb:KR2g0043_WYG_017-6b>¶
　　　先是科爾沁内附莽古斯以女歸¶
太宗文皇帝是為¶
孝端文皇后孫烏克善等復以女弟來歸是為¶
孝莊文皇后曽孫綽爾濟復以女歸¶
世祖章皇帝是為¶
孝恵章皇后科爾沁以¶
列朝外戚荷¶
　　國恩獨厚列内扎薩克二十四部首有大征伐必以¶
<pb:KR2g0043_WYG_017-7a>¶
　　　　兵從如¶
親征噶爾丹及勦䇿妄阿喇布坦羅卜藏丹津噶爾丹䇿¶
　　　　凌逹瓦齊諸役扎薩克等効力戎行莫不懋著勤¶
　　　　勞土謝圖親王逹爾漢親王卓哩克圖親王扎薩¶
　　　　克圖郡王四爵俸幣視他部獨增非惟禮崇姻戚¶
　　　　抑以其功冠焉所部六旗分左右翼土謝圖親王¶
　　　　掌右翼附扎賚特部一旗杜爾伯特部一旗逹爾¶
　　　　漢親王掌左翼附郭爾羅斯部二旗統盟於哲哩¶
<pb:KR2g0043_WYG_017-7b>¶
　　　木右翼旗駐巴顔和朔左翼旗駐伊克唐噶哩克¶
　　　坡右翼前旗駐席喇布爾哈蘇右翼後旗駐額木¶
　　　圖坡左翼前旗駐伊岳克里泊左翼後旗駐雙和爾山¶
　　　爵十有七扎薩克和碩土謝圖親王一附多羅貝勒一¶
　　　扎薩克和碩達爾漢親王一附卓哩克圖親王一多羅¶
　　　郡王二一由親王降襲多羅貝勒一固山貝子一輔國¶
　　　公四一由貝子降襲扎薩克多羅扎薩克圖郡王一扎¶
　　　薩克多羅氷圖郡王一扎薩克多羅郡王一由貝勒晉¶
<pb:KR2g0043_WYG_017-8a>¶
　　　襲附輔國公一由貝子降襲扎薩克鎮國公一¶
　　　土謝圖汗奥巴列𫝊(今襲扎薩克和/碩土謝圖親王)¶
　　　奥巴科爾沁部人姓博爾濟吉特元太祖弟哈布¶
　　　圖哈薩爾十八世孫父翁果岱號巴圖魯琿台吉¶
　　　子二長即奥巴次布逹齊封扎薩克圖郡王别有¶
　　　𫝊初奥巴隨父助葉赫烏拉二部來侵敗歸¶
上宥罪¶
諭令内附天命九年遣使表稱嫩江水濵科爾沁台吉等¶
<pb:KR2g0043_WYG_017-8b>¶
　　　聞¶
諭皆欽服何以修好共定大業惟¶
帝命無敢敗約但察哈爾及喀爾喀知我歸附必見掠乞¶
賜援¶
允之¶
遣侍臣希福徃蒞盟十年察哈爾林丹汗糾喀爾喀掠科¶
　　　爾沁奥巴告急¶
上親徃援次開原¶
<pb:KR2g0043_WYG_017-9a>¶
命台吉阿巴泰濟爾哈朗等先馳至農安塔時林丹汗圍¶
　　　城數日奥巴城守堅攻之不克聞我師至夜遁圍¶
　　　遂解十一年五月奥巴來朝獻駝馬貂皮陳前被¶
　　　掠狀¶
上慰諭之¶
賜宴及冠帶鞍馬妻以貝勒舒爾哈齊女孫授和碩額駙¶
　　　六月辭歸誓曰天生奥巴俾得事我¶
皇帝當察哈爾喀爾喀來掠䝉大軍助幸獲免世不敢忘¶
<pb:KR2g0043_WYG_017-9b>¶
　　　徳若渝盟永罹災害¶
上嘉其誠¶
特封土謝圖汗¶
賚甲胄雕鞍蟒幣¶
諭曰為惡而䝉天譴國乃敗亡為善而䝉天祐國乃昌熾¶
　總之主宰在天也當察哈爾兵至時科爾沁族衆多遁¶
　獨奥巴奮力拒戰故朕仰承天意賜令名以優異之天¶
　　　聰二年九月¶
<pb:KR2g0043_WYG_017-10a>¶
上親征察哈爾檄所部諸台吉㑹綽洛郭勒奥巴偕弟布¶
　　　逹齊私以兵掠察哈爾邊遽還不遵¶
㫖㑹大軍十二月¶
遣侍臣索尼等齎書詰責奥巴病捧書大驚力疾起謂索¶
　　　尼曰我見¶
上應袒謝惟懼威嚴之下不見而逐我將安歸索尼曰汝¶
　　　引咎入朝即弗獲免罪以姻戚且逺來故弗汝逐¶
　　　也三年正月奥巴至獻駝十馬百謝罪¶
<pb:KR2g0043_WYG_017-10b>¶
禮遇如初十月¶
上征明次遼河奥巴偕其族圖美洪果爾烏克善等二十¶
　　　三台吉以兵㑹¶
命分隸左右翼十一月奥巴隨貝勒濟爾哈朗等入明邊¶
　　　克遵化州進圍北京敗明寜逺巡撫袁崇煥錦州¶
　　　總兵祖大壽援兵五年奉¶
詔㑹大軍於三窪將進征察哈爾奥巴奏䝉古馬不堪用¶
　　　所發兵又少不如暫止俟馬肥乃大舉臣等蒙¶
<pb:KR2g0043_WYG_017-11a>¶
恩養乆願前驅非敢憚勞¶
上韙其議班師還六年四月¶
詔所部兵至昭烏逹㑹征察哈爾奥巴如期至¶
諭曰朕以察哈爾林丹汗不道整旅徂征先期諭䝉古諸¶
　台吉等以兵來㑹今多寡不齊遲速亦異惟土謝圖額¶
　駙率兵甚多又盡出所蓄馬給部衆疾馳來㑹具見立¶
　心誠慤憂樂相同朕甚嘉之五月隨貝勒阿濟格略明¶
　　　大同宣府邊¶
<pb:KR2g0043_WYG_017-11b>¶
詔以所得財幣五之一賜奥巴九月卒¶
上素服垂涕曰傷哉往者臨陣土謝圖額駙每獨當一面¶
　長於謀議政事多所裨益倚毗方殷遽聞溘逝深為悼¶
　惜復¶
諭侍臣曰凡人無益於國家而徒取憎於人者雖屬姻戚¶
　朕未嘗痛惜若喀喇沁塔布囊蘇布地與土謝圖額駙¶
　皆最優之才如此良臣何可再得曩時朕賜以元狐冠¶
　狐裘及金鞓帶聞彼於彌留之際執鞓帶泣曰昔從征¶
<pb:KR2g0043_WYG_017-12a>¶
　察哈爾時我於上前欲衝陣先入人皆歡羡今不幸至¶
　此如養育之恩未報何其勇敢忠赤如此誠足助朕臂¶
　指也¶
遣宗室篇古額駙揚古利等致祭尋授其子巴逹禮為濟¶
　　　農襲土謝圖號¶
　　　一次襲巴逹禮奥巴長子天聰七年八月襲土謝¶
　　　圖濟農十二月偕布逹齊來朝¶
上憶奥巴惻然乆之八年正月¶
<pb:KR2g0043_WYG_017-12b>¶
優賚遣歸有台吉噶爾珠塞特爾者巴逹禮族弟也糾黨¶
　　　海頼布顔代伯谷壘塞布壘等叛逃索倫巴逹禮¶
　　　偕布逹齊及洪果爾烏克善追之時近侍阿什伊¶
　　　拜奉¶
命徴兵至其部以¶
聞¶
諭巴逹禮等曰法律所載叛者必誅爾等若擒獲諸亡者¶
　欲誅則誅之若不誅而欲以之為奴者聽六月噶爾珠¶
<pb:KR2g0043_WYG_017-13a>¶
　塞特爾等就擒誅之¶
詔分轄所遺人户¶
諭曰往者噶爾珠塞特爾等凡遇興師多不隨行又違令¶
　肆掠朕不念其罪猶欲保全而屢宥之乃乆受豢飬之¶
　恩安享逸樂不知報徳聞伊嘗欲奔察哈爾今果叛逃¶
　索倫為其族兄巴逹禮等擒誅朕甚憫之朕視諸台吉¶
　猶臂指然今殺彼猶傷吾指也七月偕台吉滿珠習禮¶
　　　等以兵五千㑹大軍征明入上方堡至大同敗城¶
<pb:KR2g0043_WYG_017-13b>¶
　　　外營獲馬百復克堡一臺一崇徳元年叙功封扎¶
　　　薩克和碩土謝圖親王¶
詔世襲罔替是年冬¶
命偕卓哩克圖親王烏克善追緝喀木尼堪部逃人葉𩔖¶
　　　初葉𩔖與其黨舍爾特庫等盗氷圖郡王洪果爾¶
　　　馬且殺人寧古塔副都統烏巴海及叅領錫特庫¶
　　　追之不獲巴逹禮遣屬鄂爾多木等隨烏巴海軍¶
　　　往偵㑹大雪遇宿雁三射其一雁負矢墜賊營賊¶
<pb:KR2g0043_WYG_017-14a>¶
　　　遁追及之於温多河擒斬之¶
賜鄂爾多木逹爾漢號七年¶
命議巴逹禮從征退縮罪先是¶
上征明松山大破總督洪承疇軍¶
諭巴逹禮隨睿郡王多爾衮等由塔山協擊朝暮至旦乃¶
　　　詣營至是議削親王奪官屬¶
諭曰昔朕念土謝圖額駙奥巴來歸功故封其子為土謝¶
　　圖親王原非巴逹禮功所得未可議削并免奪官屬¶
<pb:KR2g0043_WYG_017-14b>¶
　仍罰馬百順治三年隨豫親王多鐸𠞰蘇尼特叛人騰¶
　　　機思康熙十年卒子四長巴雅斯呼朗襲親王次¶
　　　沙津封貝勒後襲親王次布延圖次鄂齊爾均授¶
　　　台吉¶
　　　二次襲巴雅斯呼朗巴逹禮長子順治三年尚固¶
　　　倫崇康公主授固倫額駙康熙十一年襲扎薩克¶
　　　和碩土謝圖親王尋卒子阿喇善襲¶
　　　三次襲阿喇善巴雅斯呼朗長子康熙十三年襲¶
<pb:KR2g0043_WYG_017-15a>¶
　　　扎薩克和碩土謝圖親王二十七年以不稱職削¶
　　　爵¶
命其叔父貝勒沙津襲¶
　　　四次襲沙津巴逹禮次子初授一等台吉康熙十¶
　　　四年封多羅貝勒互見彼𫝊二十七年襲扎薩克¶
　　　和碩土謝圖親王二十九年隨尚書阿喇尼迎擊¶
　　　噶爾丹偵賊營近請馳往¶
諭俟諸路軍噶爾丹既為撫逺大將軍裕親王福全所敗¶
<pb:KR2g0043_WYG_017-15b>¶
　　　自烏蘭布通遁沙津復請追裕親王欲致賊來降¶
　　　檄止之三十年喀爾喀土謝圖汗察琿多爾濟車¶
　　　臣汗烏黙客等舉部降¶
上幸多倫諾爾大閱受其朝沙津率䝉古四十九旗王貝¶
　　　勒等疏上¶
尊號不許¶
賚服幣有差先是烏蘭布通之役沙津既奉檄不獲追𠞰¶
　　　欲私以兵擊遣屬鄂齊爾誘止噶爾丹黑龍江將¶
<pb:KR2g0043_WYG_017-16a>¶
　　　軍薩布素密奏沙津有異志㑹烏喇特佐領畢哩¶
　　　克圖至噶爾丹所遇科爾沁使於館延入廬飲之¶
　　　酒且出噶爾丹書授畢哩克圖令致土謝圖王至¶
　　　是畢哩克圖歸獻所致書¶
上留中三十一年¶
召沙津入¶
覲¶
諭曰昔爾遣鄂齊爾於噶爾丹衆皆疑爾附賊將軍薩布¶
<pb:KR2g0043_WYG_017-16b>¶
　素亦以為言今又有人以賊遺爾書密首朕思爾科爾¶
　沁自¶
太祖¶
太宗時歸附職貢聨姻厯有年所爾必無此意朕略無所¶
　疑沙津奏世受¶
隆恩無附賊理本欲誘致賊酋曽遣使¶
上悦三十四年¶
命侍郎錫喇密遣鄂齊爾齎沙津書説噶爾丹三十五年¶
<pb:KR2g0043_WYG_017-17a>¶
　　　噶爾丹得書以為科爾沁十旗皆附已沿克嚕倫河¶
　　　而東¶
詔三路出師¶
上統大軍由中路進𠞰¶
諭貝勒巴克什固爾設伏阿思哈岡沙津及逹爾漢親王¶
　　　班第等由巴爾岱哈山麓誘賊噶爾丹遁為西路¶
　　　大將軍費揚古所敗乃撤還四十一年以侍妾僣¶
　　　用儀仗罪削爵仍¶
<pb:KR2g0043_WYG_017-17b>¶
命阿喇善襲¶
　　　五次襲阿喇善康熙四十一年仍襲扎薩克和碩¶
　　　土謝圖親王五十年卒子鄂爾齋圖襲¶
　　　六次襲鄂爾齋圖阿喇善長子康熙五十一年襲¶
　　　扎薩克和碩土謝圖親王五十九年卒子阿喇布¶
　　　坦襲¶
　　　七次襲阿喇布坦鄂爾齋圖長子康熙五十九年¶
　　　襲扎薩克和碩土謝圖親王乾隆二十四年卒子¶
<pb:KR2g0043_WYG_017-18a>¶
　　　垂扎布襲¶
　　　八次襲垂扎布阿喇布坦長子乾隆二十四年襲¶
　　　扎薩克和碩土謝圖親王¶
　命乾清門行走三十二年卒子二長納旺次喇什納木¶
　　　扎勒相繼襲¶
　　　九次襲納旺垂扎布長子乾隆三十二年襲扎薩¶
　　　克和碩土謝圖親王尋卒弟喇什納木扎勒襲¶
　　　十次襲喇什納木扎勒垂扎布次子乾隆三十三¶
<pb:KR2g0043_WYG_017-18b>¶
　　　年襲扎薩克和碩土謝圖親王四十七年卒子諾¶
　　　爾布琳沁襲¶
　　　十一次襲諾爾布琳沁喇什納木扎勒長子乾隆¶
　　　四十七年襲扎薩克和碩土謝圖親王¶
　　　(附/)多羅貝勒沙津列𫝊¶
　　　沙津土謝圖親王巴逹禮次子尚郡主授和碩額¶
　　　駙康熙十四年以察哈爾布爾尼叛¶
詔偕卓哩克圖親王鄂齊爾隨撫逺大將軍信郡王鄂扎¶
<pb:KR2g0043_WYG_017-19a>¶
　　　往討未至大軍敗布爾尼於逹禄沙津奉檄追至¶
　　　扎嚕特境壁於貴勒蘇台布爾尼及弟羅卜藏竄¶
　　　伏山後聞沙津至遣送羅卜藏妻乞勿追羅卜藏¶
　　　妻者沙津妹也沙津留其妹往圍之布爾尼遁沙¶
　　　津謂羅卜藏曰爾欲乞命當招爾兄來遣三十騎¶
　　　同往羅卜藏遁潜遣黨布逹禮馳告布爾尼沙津¶
　　　所遣騎有孟克者知其狀追之被刺死沙津怒自¶
　　　往射斃羅卜藏及布逹禮夜襲布爾尼旦及之賊¶
<pb:KR2g0043_WYG_017-19b>¶
　　　十二騎以死拒射之盡殪亟布爾尼首以獻¶
諭曰沙津感累朝厚恩親統所屬追斬布爾尼兄弟克繼¶
　祖父忠貞深可嘉尚其特封多羅貝勒世襲罔替二十¶
　　　七年沙津兄子扎薩克和碩土謝圖親王阿喇善¶
　　　以不稱職削爵¶
詔沙津晉襲親王理藩院請并兩爵為一不别襲貝勒從¶
　　　之其後事互見彼𫝊三十三年¶
上念沙津貝勒原爵係功封不宜并入王爵仍¶
<pb:KR2g0043_WYG_017-20a>¶
命其子阿必逹襲自為一爵四十一年沙津以罪削親王¶
命其子阿必逹襲貝勒如故¶
　　　一次襲阿必逹沙津長子康熙三十三年襲多羅¶
　　　貝勒六十一年卒子多爾濟襲¶
　　　二次襲多爾濟阿必逹長子雍正元年襲多羅貝¶
　　　勒乾隆十一年卒子特古斯額爾克圖襲¶
　　　三次襲特古斯額爾克圖多爾濟長子乾隆十一¶
　　　年襲多羅貝勒二十四年卒子衮布扎布襲¶
<pb:KR2g0043_WYG_017-20b>¶
　　　四次襲衮布扎布特古斯額爾克圖長子乾隆二¶
　　　十四年襲多羅貝勒¶
　¶
　¶
　¶
　¶
　¶
　欽定外藩䝉古回部王公表傳卷之十七¶
