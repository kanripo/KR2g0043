# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之一百十五
<pb:KR2g0043_WYG_115-1a>¶
欽定四庫全書¶
欽定外藩蒙古回部王公表傳卷之一百十五¶
　傳第九十九¶
　　厄魯特輔國公巴桑列傳(居黒龍江/之厄魯特)¶
　　巴桑厄魯特人初𨽻凖噶爾以姓稱伊克明安台¶
　　吉乾隆二十年大軍征達瓦齊抵伊犁巴桑降獻¶
　　籍三百餘户定北將軍班第以¶
聞¶
<pb:KR2g0043_WYG_115-1b>¶
詔賜冠服佩飾入¶
覲熱河¶
賜宴¶
詔封輔國公¶
賚白金千五百時阿睦爾撒納叛輝特諸台吉不附逆¶
　　者議置塔密爾牧¶
詔巴桑往會二十二年輝特族叛巴桑及同牧之台吉¶
　　阿卜達什克什克特等不從携馬至科布多汛以¶
<pb:KR2g0043_WYG_115-2a>¶
　　情告¶
上以其非輝特族且無叛跡¶
命署定邊右副將軍車布登扎布徙黒龍江以管旗章¶
　　京端多卜䕶之往給糗傳克什克特未就道疾卒¶
　　巴桑及阿卜達什屬凡五十三人將軍綽爾多議¶
　　置之呼倫貝爾二十六年巴桑卒子色稜徳濟特¶
　　襲¶
　　一次襲色稜徳濟特巴桑長子乾隆二十六年襲¶
<pb:KR2g0043_WYG_115-2b>¶
　　輔國公四十八年¶
詔世襲罔替¶
　　厄魯特扎薩克一等台吉阿卜達什列傳(居黒龍/江之厄)¶
　　　(魯/特)¶
　　阿卜達什厄魯特人姓伊克明安初𨽻凖噶爾稱¶
　　克爾努特台吉以達瓦齊簒虐謀内附從輝特台¶
　　吉阿爾撒納行中道馬疲為噶勒雜特特宰桑哈¶
　　薩克錫喇屬所掠不獲至留牧扎哈沁乾隆十九¶
<pb:KR2g0043_WYG_115-3a>¶
　　年大軍擊扎哈沁獲阿卜達什收畜産阿卜達什¶
　　以情告定邊左副將軍班第疏¶
聞¶
詔安置塔密爾附阿睦爾撒納牧¶
諭賞粮幣歸畜産授扎薩克一等台吉時議征達瓦齊¶
　　請從軍¶
允之二十年¶
賚白金五百為裝資從大軍次察罕呼濟爾阿卜達什¶
<pb:KR2g0043_WYG_115-3b>¶
　　以兵三百馳赴額密爾為哨探前隊伊犁定偕新¶
　　降台吉等入¶
覲熱河¶
賜宴¶
賚白金五百¶
詔歸塔密爾牧有察衮徳濟特者伊克明安族也率屬¶
　　降¶
詔以阿卜達什等轄其屬而察衮等附阿睦爾撒納叛¶
<pb:KR2g0043_WYG_115-4a>¶
　　明年察衮就擒徳濟特從阿睦爾撒納竄¶
詔籍其屬給阿卜達什二十二年徙呼倫貝爾二十六¶
　　年卒子徳勒格爾襲¶
　　一次襲徳勒格爾阿卜達什長子乾隆二十六年¶
　　襲扎薩克一等台吉四十六年卒子鄂齊爾襲¶
　　二次襲鄂齊爾徳勒格爾長子乾隆四十八年襲¶
　　扎薩克一等台吉是年¶
詔世襲罔替¶
<pb:KR2g0043_WYG_115-4b>¶
　　扎哈沁三等信勇公禡木特列傳(居科布多/之扎哈沁)¶
　　禡木特厄魯特人號庫克辛初為凖噶爾之扎哈¶
　　沁宰桑扎哈沁譯言汛卒也以宰桑領之禡木特¶
　　守阿爾台汛游牧布拉罕察罕托輝其東為喀爾¶
　　喀有烏梁海界之其西為凖噶爾有包沁及噶勒¶
　　雜特塔本集賽界之烏梁海凡數種業打牲分𨽻¶
　　喀爾喀及凖噶爾包沁為回族凖噶爾呼礮曰包¶
　　以回人司礮故名之噶勒雜特塔本集賽皆凖噶¶
<pb:KR2g0043_WYG_115-5a>¶
　　爾鄂拓克也雍正八年我大軍屯阿爾台及巴里¶
　　坤路禡木特奉其台吉噶爾丹策凌令以兵二萬¶
　　至汛偵不備掠駝馬總兵樊廷等奮擊之轉戰七¶
　　晝夜禡木特敗歸乾隆十一年台吉策妄多爾濟¶
　　納木扎勒遣禡木特奏請赴藏煎茶明年凖噶爾¶
　　以三百人至藏禡木特䕶之行嗣喇嘛達爾扎襲¶
　　台吉以達瓦齊異志擊之檄禡木特禦諸阿爾台¶
　　境達瓦齊簒召禡木特慰之禡木特以噶爾丹䇿¶
<pb:KR2g0043_WYG_115-5b>¶
　　凌嗣絶强應命達瓦齊質其子十八年杜爾伯特¶
　　台吉車凌等棄凖噶爾來降達瓦齊遣禡木特追¶
　　之由博爾濟河入喀爾喀汛復逸出¶
上以汛如門户然何得任凖噶爾出入¶
諭責駐防烏里雅蘇台副都統達青阿罪明年春達青¶
　　阿奏誘擒禡木特及從者三十五人¶
諭曰禡木特倘召之不至或至而心懐不服則擒之可¶
　今遣使往輒至不明懲其罪反誘擒不可¶
<pb:KR2g0043_WYG_115-6a>¶
詔宥罪遣歸給冠服禡木特械至鄂倫瑚都克汛侍郎¶
　　玉保宣¶
諭釋之謝罪歸時輝特台吉阿睦爾撒納與達瓦齊隙¶
　　達瓦齊檄禡木特數擊之阿睦爾撒納蹙為内降¶
　　計禡木特以厄魯特及烏梁海兵八千追掠其衆¶
　　阿睦爾撒納間道至請從大軍擊扎哈沁索所掠¶
　　内大臣薩拉爾以禡木特游牧近將擊之而庫列¶
　　圖嶺當其前雪盛不可行將由索勒畢嶺進遣諜¶
<pb:KR2g0043_WYG_115-6b>¶
　　往禡木特既釋歸¶
上以烏梁海及扎哈沁近内汛¶
詔薩拉爾逐之阿爾台外不從當以兵討禡木特感不¶
　　殺¶
恩且念達瓦齊不足事隂有歸志懼誅其子不果有凖¶
　　噶爾宰桑别號通禡木特游牧諾海克卜特爾近¶
　　索勒畢嶺為布拉罕察罕托輝下游禡木特赴其¶
　　牧將掠通禡木特為請降計通禡木特覺誘執之¶
<pb:KR2g0043_WYG_115-7a>¶
　　薩拉爾諜得狀由烏蘭山隂以兵驟至通禡木特¶
　　就擒索得禡木特責負¶
恩罪禡木特陳前情請徙牧内屬遣扎哈沁得木齊等¶
　　招所部六百餘户降薩拉爾檻禡木特至軍¶
詔釋之禡木特前為凖噶爾使已出痘至是入¶
覲京師¶
上鑒歸志誠授内大臣職¶
賜冠服二十年¶
<pb:KR2g0043_WYG_115-7b>¶
詔與朝正會宴以通禡木特卒¶
諭禡木特善視其戚屬時議征達瓦齊¶
詔阿睦爾撒納為定邊左副將軍領北路哨探兵以禡¶
　　木特叅賛¶
遣赴軍禡木特密奏曰阿睦爾撒納豺狼也雖降不可¶
　　命往往必為殃¶
上以不逆詐諭之阿睦爾撒納亦告我叅賛大臣固倫¶
　　額駙色布騰巴爾珠爾曰禡木特非傾心降者不¶
<pb:KR2g0043_WYG_115-8a>¶
　　可信今哨探兵以扎哈沁從恐漏師不如令後隊¶
　　色布騰巴爾珠爾以¶
聞¶
諭曰禡木特老成習事故令之先行若停其前往是滋¶
　疑也阿睦爾撒納以禡木特掠其屬與之隙故不願¶
　同往朕用人期益事豈以他人言為從違乎¶
詔定北將軍班第飭勿相忌班第請徙扎哈沁衆於扎¶
　　布堪庫克嶺諸地防乗間竄¶
<pb:KR2g0043_WYG_115-8b>¶
詔置之齊拉罕勿内徙滋疑授禡木特總管以厄魯特¶
　　喀喇巴圖魯阿玉錫為翼領包沁宰桑阿克珠勒¶
　　尋率衆降察獲禡木特族屬給之初凖噶爾定扎¶
　　哈沁包沁納賦例比年獻脯間年供牲贍喇嘛遇¶
　　軍事令助¶
詔如舊例恤免期年賦授阿克珠勒為包沁總管以禡¶
　　木特兼領之阿睦爾撒納不俟禡木特還先行以扎¶
　　哈沁兵三百從禡木特返牧偕班第議編旗隊以¶
<pb:KR2g0043_WYG_115-9a>¶
　　阿勒巴齊唐古特舊司牧哈沁九得秦務請視佐¶
　　領加一等復以三等侍衛竒徹布及扎哈沁得木¶
　　齊阿巴策凌等協理包沁牧務尋馳赴哨探軍有¶
　　賽音伯勒克者乞降巴顔珠爾克汛訊為禡木特¶
　　族且孥聚扎哈沁班第給視牧者阿睦爾撒納遺¶
　　書請給扎哈沁牧所獲輝特户五十餘班第以非¶
　　其戚屬不之給禡木特與阿睦爾撒納會軍於額爾¶
　　徳里克阿睦爾撒納約以兵千待察罕呼濟爾令禡¶
<pb:KR2g0043_WYG_115-9b>¶
　　木特繼進禡木特至察罕呼濟爾阿睦爾撒納已¶
　　赴額密爾引兵八百馳會抵塔本集賽偵杜爾伯¶
　　特叛賊巴朗竄徙選兵三百追之巴朗尋就擒軍¶
　　抵伊犁¶
詔晉禡木特三等公爵¶
賜信勇號¶
賞雙眼孔雀翎四團龍服¶
命常服之達瓦齊既擒阿睦爾撒納覬凖噶爾琿台吉¶
<pb:KR2g0043_WYG_115-10a>¶
　　漸驕縱班第劾之禡木特私語其屬或以告阿睦¶
　　爾撒納阿睦爾撒納夙與怨聞之愈憾先是¶
諭班第俟伊犁定偕禡木特議凖噶爾善後事至是班¶
　　第以禡木特兼管扎哈沁包沁牧請仍置阿爾台¶
　　增喀爾喀藩籬¶
允之尋撤大軍還扎哈沁兵三百遣歸牧禡木特以疾¶
　　留伊犁聞阿睦爾撒納驟叛阿克珠勒附之將脱¶
　　歸乏兵衛為逆黨哈丹等所遮脅之降不從擒赴¶
<pb:KR2g0043_WYG_115-10b>¶
　　阿睦爾撒納所阿睦爾撒納慰之曰凖噶爾與¶
天朝疆域殊爾欲内向何也不如歸我當善視爾禡木¶
　　特唾而言曰天下豈有無君之國哉達瓦齊簒而¶
　　虐¶
聖天子討其罪噶爾丹策凌嗣已絶我不内歸將焉往¶
　　且¶
天朝已擒我不即誅復釋還此所謂生死而肉骨也何¶
　　忍背之爾先我往¶
<pb:KR2g0043_WYG_115-11a>¶
聖天子待爾厚爾乃謀逆今既擒我我何懼死則死耳¶
　　大軍至將磔汝犬猶不食汝肉阿睦爾撒納慙縊¶
　　殺之禡木特孫扎木禪留扎哈沁牧¶
上聞阿睦爾撒納叛¶
詔扎木禪率扎哈沁兵赴大軍且遣屬間道至伊犁告¶
　　班第及禡木特未行間禡木特屬訥黙庫自伊犁¶
　　脱歸以禡木特將由闥勒竒嶺來會大軍告定北¶
　　將軍哈達哈遣兵由哈卜塔克拜達克迎之扎木¶
<pb:KR2g0043_WYG_115-11b>¶
　　禪至語之故感且泣請從軍往哈達哈給駝馬令¶
　　其屬識塗者齎¶
諭凖噶爾敕先行扎木禪繼之以道梗返¶
諭禡木特妻曰爾其安處牧所勿過慮爾夫禡木特為¶
　凖噶爾舊人熟習厄魯特情諒不至圍困今大兵將¶
　進發爾夫禡木特聞之自必以身來迎或有不虞朕¶
　必令爾孫扎木禪襲爵復¶
諭扎木禪善慰其祖母志哈達哈不時存恤給食物明¶
<pb:KR2g0043_WYG_115-12a>¶
　　年二月定西將軍策楞諜阿睦爾撒納戕禡木特¶
　　以告¶
諭曰禡木特年就邁効力行間甚為奮勉今逆賊戕之¶
　深可憫惻其孫扎木禪著令襲公爵大軍定伊犁械¶
　　逆黨至訊得禡木特就死狀¶
御製詩憫之褒為烈士且有千載流聲芳之句¶
　　一次襲扎木禪禡木特孫乾隆二十一年二月襲¶
　　三等信勇公三月以阿睦爾撒納煽烏梁海梗赴¶
<pb:KR2g0043_WYG_115-12b>¶
　　哈薩克道¶
詔從北路定邊左副將軍哈達哈𠞰烏梁海叛賊七月¶
諭曰輝特杜爾伯特人等朕降㫖令歸舊牧扎哈沁亦¶
　應一體辦理但扎木禪現赴軍所著暫停徙俟大兵¶
　凱旋時哈達哈傳諭扎木禪令率屬徙歸舊牧安居¶
　樂業以副朕軫恤意九月¶
諭嘉其奮勉効力授内大臣十一月哈達哈奏扎木禪¶
　　固請挈屬内徙因¶
<pb:KR2g0043_WYG_115-13a>¶
賜牧哲爾格西喇呼魯蘇¶
諭曰扎哈沁既與喀爾喀鄰牧著即設哨附近卡倫視¶
　喀爾喀例支領錢粮以資養贍有噶勒雜特得木齊¶
　　丹畢根敦者携户二百餘内附𨽻扎哈沁牧二十¶
　　二年署定邊左副將軍車布登扎布以扎木禪辭告¶
　　噶勒雜特附牧雖謐不如别置善從之二十三年¶
　　入¶
覲扈¶
<pb:KR2g0043_WYG_115-13b>¶
蹕行圍得¶
優賚二十四年從叅賛大臣齊努琿追𠞰嗎哈沁至阿¶
　　爾齊圖以兵先遇賊哈喇呼喇山奮擊之悉就擒奪¶
　　所盜馬九十餘¶
奬賚幣二十五年扎木禪子捫圖什扈¶
蹕行圍乞喀爾喀親王成衮扎布代請駝馬勿官給¶
上以扎哈沁甫定牧乏生計¶
諭仍官給二十六年理藩院議禡木特歸誠後扎哈沁¶
<pb:KR2g0043_WYG_115-14a>¶
　　屬相繼附置佐領九得二千餘口雖補授總管未¶
　　給印請以總管扎哈沁一旗印給扎木禪轄其衆¶
詔允之四十年卒子捫圖什襲¶
　　二次襲捫圖什扎木禪長子乾隆四十年襲三等¶
　　信勇公四十九年卒子託克多巴圖襲¶
　　三次襲託克多巴圖捫圖什長子乾隆四十九年¶
　　襲三等信勇公¶
　¶
<pb:KR2g0043_WYG_115-14b>¶
　¶
　¶
　¶
　¶
　¶
　¶
　¶
欽定外藩䝉古回部王公表傳卷之一百十五¶
