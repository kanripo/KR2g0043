# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之九十五
<pb:KR2g0043_WYG_095-1a>¶
欽定四庫全書¶
欽定外藩蒙古回部王公表傳卷之九十五¶
　傳第七十九¶
　　扎薩克特古斯庫魯克達賴汗車凌列傳¶
　　車淩杜爾伯特部人姓綽囉斯系出博羅諾哈¶
　　勒詳總傳曾祖鄂木布岱青和碩齊有子三長¶
　　伊斯扎布三傳至伯什阿噶什以來歸封親王¶
　　後停襲故不立傳次察衮其裔别為兩扎薩克¶
<pb:KR2g0043_WYG_095-1b>¶
　　詳親王車凌烏巴什傳次車臣台吉子二長固¶
　　哩什達子即車凌次徳濟特無嗣鄂木布岱青¶
　　和碩齊裔設扎薩克三車凌其一也且以汗爵¶
　　統所部初㳺牧額爾齊斯為準噶爾屬乾隆十¶
　　八年以達瓦齊不足事率所部衆來歸從者三¶
　　千百七十餘户口以萬計¶
上鑒其誠¶
遣官齎¶
<pb:KR2g0043_WYG_095-2a>¶
御用冠服頒¶
賜十九年二月¶
詔選所部兵二百以台吉色布騰領之赴内大臣薩¶
　　拉爾軍招烏梁海衆四月授盟長五月入¶
覲¶
詔封扎薩克和碩親王歸牧復以所部兵五百從薩¶
　　拉爾𠞰烏梁海二十年¶
詔授叅贊大臣從西路軍征達瓦齊車凌等聞¶
<pb:KR2g0043_WYG_095-2b>¶
命自牧所馳抵軍¶
賞三眼孔雀翎¶
諭常服之軍行抵察罕烏蘇遣佐領䝉克從侍衛塔¶
　　齊圖檄達瓦齊速降大軍抵伊犁¶
詔賜親王雙俸増䕶衛員倍之尋率新降台吉入¶
覲飲至¶
詔封杜爾伯特汗¶
賜特古斯庫魯克達賴號授左翼盟長¶
<pb:KR2g0043_WYG_095-3a>¶
賞銀三千遣歸牧二十一年族台吉納黙庫叛誅¶
詔籍其屬分給之尋徙牧從衆或刼驛騎叅贊大臣¶
　　舒赫徳巡軍汛至努克木倫聞之往詰罪車凌¶
　　察刼者以獻請論罪¶
諭嘉其恭順¶
賜佩飾奨之既而汗哈屯烏梁海衆附和託輝特逆¶
　　賊青衮咱卜叛¶
詔車凌率兵𠞰烏梁海尋為大軍所定¶
<pb:KR2g0043_WYG_095-3b>¶
命勿赴二十二年以噶勒雜特宰桑哈薩克錫喇附¶
　　阿睦爾撒納叛大軍将由西路進𠞰¶
詔副都統唐喀禄宣¶
諭之曰哈薩克錫喇等或勢窮力蹙逃赴哈薩克境¶
　爾等其簡兵防守㳺牧并堵禦通哈薩克隘口遇¶
　賊竄即擒獻此特為保䕶所部㳺牧計非令其出¶
　兵恊𠞰也會和碩特台吉桑濟叛擾邉車凌遣親¶
　　王車凌烏巴什貝子瑪什巴圖等兵撃之復以¶
<pb:KR2g0043_WYG_095-4a>¶
　　哈薩克錫喇遣得木齊巴圖濟爾噶爾來誘叛¶
　　械赴科布多軍而自擕其衆徙牧和通呼爾哈¶
　　諾爾唐喀禄遵¶
㫖諭所部遣卒七十從往䟽至¶
諭嘉其誠順且明大義¶
賜幣及佩飾尋諜明噶特烏梁海衆叛竄哈喇哈爾¶
　　榜復遣兵𠞰¶
詔酌賞從軍弁兵免追從征達瓦齊所給駝馬有察¶
<pb:KR2g0043_WYG_095-4b>¶
　　衮者其壻也附阿睦爾撒納叛聞追軍至竄和¶
　　洛霍斯河為厄魯特達什所擒獻¶
詔論罪誅宥其妻給車凌二十三年車凌卒¶
上以準噶爾擾亂初車凌識時慕義率屬歸誠及凖¶
　　噶爾蕩平始終抒誠効力鈐牧衆謐無事¶
軫悼之¶
賜賻祭子索羅木衮布襲¶
　　一次襲索羅木衮布車凌長子乾隆二十三年¶
<pb:KR2g0043_WYG_095-5a>¶
　　三月襲扎薩克特古斯庫魯克達賴汗尋授盟¶
　　長¶
詔勤習牧務六月索羅木衮布以疾故請往禮哲卜¶
　　尊丹巴呼圖克圖喀爾喀親王成衮扎布以¶
聞¶
詔聴之九月¶
諭曰盟長分理全部所係甚要聞索羅木衮布襲封¶
　後時有疾今已授巴桑為副盟長巴桑亦係少年¶
<pb:KR2g0043_WYG_095-5b>¶
　恐不更事親王車凌烏巴什貝子瑪什巴圖等誼¶
　闗同族自應視如一體務宜悉心恊助加意辦理¶
　不可稍存彼我之見二十五年定所部管旗章京¶
　　䇿塔爾罪盖索羅木衮布少而懦其哈屯布呢¶
　　達喇喀爾喀女也鈐所部衆嚴䇿塔爾等忌之¶
　　計衊歸喀爾喀副管旗章京巴顔克什克訐之¶
　　成衮扎布所遣員往訊僉稱哈屯直成衮扎布¶
　　將重議䇿塔爾罪以庇族女嫌䟽請罷䇿塔爾¶
<pb:KR2g0043_WYG_095-6a>¶
　　職别以和通代之偕副管旗章京巴顔克什克¶
　　助汗哈屯理牧務¶
諭曰為人臣僕而威脅其汗且謀逐哈屯不法已極¶
　宜重罪之或以新附尚未悉禮法故姑從寛免然¶
　亦不可仍留舊地致起釁端其詳勘欺主滋事不¶
　受哈屯約因計䧟之者觧送京師成衮扎布遵¶
㫖察獲䇿塔爾黨十四人械至¶
詔遣戍福建廣東牧産給索羅木衮布勿歸公既而¶
<pb:KR2g0043_WYG_095-6b>¶
　　布尼達喇請以巴顔克什克代管旗章京職¶
諭曰䇿塔爾以巴顔克什克訐因而獲罪若令代之¶
　則無知者妄生希兾反以互訐為能且管旗章京¶
　既有和通理之巴顔克什克令其恊助足矣三十¶
　　四年索羅木衮布卒子瑪克蘇爾扎布襲¶
　　二次襲瑪克蘇爾扎布索羅木衮布子乾隆三¶
　　十四年襲扎薩克特古斯庫魯克達賴汗四十¶
　　七年¶
<pb:KR2g0043_WYG_095-7a>¶
詔世襲㒺替¶
　　扎薩克和碩親王車凌烏巴什列傳¶
　　車凌烏巴什杜爾伯特人姓綽囉斯扎薩克特¶
　　古斯庫魯克達賴汗車凌從子其曾祖察衮為¶
　　鄂木布岱青和碩齊次子見車凌傳察衮子二¶
　　長丹津次達爾扎丹津子三曰阿喇布坦曰達¶
　　克巴曰巴圖鄂齊爾阿喇布坦子二長達什次¶
　　即車凌烏巴什達什子訥黙庫以叛誅達克巴¶
<pb:KR2g0043_WYG_095-7b>¶
　　嗣詳貝勒剛多爾濟傳巴圖鄂齊爾無嗣達爾¶
　　扎子二長車凌達什次伯勒克車凌達什子烏¶
　　巴什及伯勒克皆以來歸授扎薩克台吉後停¶
　　襲故不立傳乾隆十八年車凌烏巴什從車凌¶
　　來歸先是喇嘛達爾扎簒襲準噶爾台吉達瓦¶
　　齊約達什及車凌烏巴什挈衆内附達什等将¶
　　從之已而懼以其謀告喇嘛達爾扎撃達瓦齊¶
　　擒其衆之半達瓦齊簒襲達什卒車凌烏巴什¶
<pb:KR2g0043_WYG_095-8a>¶
　　擕母妻子女至從者千二百餘户¶
上以所部諸台吉車凌長車凌烏巴什次之¶
詔頒賜¶
御用冠服如車凌十九年四月授副盟長五月入¶
覲¶
詔封扎薩克多羅郡王遣歸牧二十年¶
詔授叅贊大臣從西路軍征達瓦齊¶
賞三眼孔雀翎¶
<pb:KR2g0043_WYG_095-8b>¶
諭常服之大軍抵伊犁¶
詔晋封和碩親王時達瓦齊不即降由格登挈千餘¶
　　騎竄踰庫魯克嶺諸軍分道躡皆以馬疲返車¶
　　凌烏巴什偕輔國公瑪什巴圖率輕騎八百尾¶
　　之達瓦齊尋為烏什伯克霍集斯所擒獻車凌¶
　　烏巴什入¶
覲飲至¶
詔授右翼盟長二十一年從子訥黙庫叛誅¶
<pb:KR2g0043_WYG_095-9a>¶
詔籍其屬分給之二十二年以和碩特台吉桑濟叛¶
　　擾邉偕貝子瑪什巴圖馳𠞰之¶
奨賜¶
御用佩飾會車凌以其衆徙牧和通呼爾哈諾爾¶
詔車凌烏巴什或從車凌往或㳺牧科布多惟其便¶
　　車凌烏巴什徙就車凌道遇副都統唐喀禄迎¶
　　謁之唐喀禄語曰厄魯特哈薩克錫喇叛擾額¶
　　爾齊斯我将赴西路軍協𠞰且奉¶
<pb:KR2g0043_WYG_095-9b>¶
㫖令徴爾部兵車凌烏巴什遣䕶衛巴顔及卒三十¶
　　從之且稱額爾齊斯及烏隆古地值盛夏多蚊¶
　　虵道不可行額琳哈畢爾噶哈布塔克拜達克¶
　　皆以察罕郭勒為要汛請往禦賊於其地唐喀¶
　　禄以¶
聞¶
奨賜幣二十三年諜嗎哈沁賊呼里木由索倫叛遁¶
　　呼倫貝爾馳兵往𠞰二十五年或告車凌烏巴¶
<pb:KR2g0043_WYG_095-10a>¶
　　什将叛欲隂䧟之定邉左副將軍成衮扎布以¶
聞¶
上鑒其誣¶
詔勿問尋入¶
覲扈¶
蹕木蘭行圍¶
温諭之二十七年¶
詔授右翼副將軍¶
<pb:KR2g0043_WYG_095-10b>¶
命御前行走¶
賜岱青卓哩克圖號二十八年烏梁海叛賊庫克卒¶
　　走俄羅斯道掠哈薩克馬車凌烏巴什率兵緝¶
　　之偵匿和羅圖郭爾馳往撃賊潰竄尾至林際¶
　　獲之斬庫克卒及從黨五十八人俘其孥及户¶
　　七十餘歸¶
詔賜幣弁兵酌賞示勵有台吉巴朗者其甥也㓜被¶
　　哈薩克掠二十八年脱歸伊犁請𨽻車凌烏巴¶
<pb:KR2g0043_WYG_095-11a>¶
　　什¶
詔給之四十一年朝正車凌烏巴什先避痘歸誠二¶
　　十餘載不敢至内地至是已出痘入¶
覲京師¶
賜宴紫光閣¶
命進酒¶
御前上元夕¶
詔觀燈火¶
<pb:KR2g0043_WYG_095-11b>¶
御製詩紀之有厄魯近多出痘者也教元夕賞皇州¶
　　之句四十七年¶
諭曰車凌烏巴什初封郡王繼而平定伊犁晋封扎¶
　薩克和碩親王自歸誠以來鈐束所屬恪慎供職¶
　且在御前行走有年著加恩令扎薩克和碩親王¶
　爵世襲㒺替¶
　¶
欽定外藩䝉古回部王公表傳卷之九十五¶
