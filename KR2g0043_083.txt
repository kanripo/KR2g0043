# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之八十三
<pb:KR2g0043_WYG_083-1a>¶
　欽定四庫全書¶
　欽定外藩蒙古回部王公表𫝊卷之八十三¶
　　𫝊第六十七¶
　　　扎薩克多羅郡王色布騰扎勒列𫝊(今襲多/羅貝勒)¶
　　　色布騰扎勒青海凖噶爾人姓綽囉斯號車臣岱¶
　　　青祖巴圖爾琿台吉父卓特巴巴圖爾凖噶爾族¶
　　　舊游牧阿爾台巴圖爾琿台吉死子僧格嗣為凖¶
　　　噶爾長卓特巴巴圖爾及其兄車臣以争屬産故¶
<pb:KR2g0043_WYG_083-1b>¶
　　　與僧格隙刼殺之葢皆僧格異母兄也噶爾丹為¶
　　　僧格同母弟居唐古特習沙門法達頼喇嘛遣歸¶
　　　轄凖噶爾衆因執車臣戕之卓特巴巴圖爾自阿¶
　　　爾台奔赴青海康熙三十六年大軍定噶爾丹亂¶
遣使招撫青海時卓特巴巴圖爾卒色布騰扎勒㓜不獲¶
　　　從和碩特諸台吉至四十二年來朝¶
詔封多羅貝勒五十四年議由裏塘遷達頼喇嘛瑚畢勒¶
　　　罕¶
<pb:KR2g0043_WYG_083-2a>¶
遣諭所部色布騰扎勒稱聽¶
命且以察罕丹津異志告察罕丹津尋悔事始定雍正元¶
　　　年羅卜藏丹津叛脅凖噶爾族附已色布騰扎勒¶
　　　將拒之懼不敵羅卜藏丹津强授兵令掠西寧色¶
　　　布騰扎勒不從隂遣使告二年聞大軍將至率户¶
　　　口二千餘迎降署撫逺大將軍貝子延信置之西¶
　　　川口外復以導從逆之貝勒羅卜藏察罕輔國公¶
　　　車稜台吉諾爾布等悔罪内附功¶
<pb:KR2g0043_WYG_083-2b>¶
諭奬之晉封多羅郡王亂定歸牧王大臣等議青海之凖¶
　　　噶爾請勿令𨽻和碩特族¶
允之先是凖噶爾族設扎薩克一曰阿喇布坦三年¶
詔増設扎薩克以色布騰扎勒領之尋入¶
覲¶
詔給整裝銀千兩明年卒子二長車凌喇布坦襲扎薩克次¶
　　　車凌圖勒木為協理台吉¶
　　　一次襲車凌喇布坦色布騰扎勒長子雍正九年¶
<pb:KR2g0043_WYG_083-3a>¶
　　襲扎薩克多羅郡王乾隆十三年卒子索諾木多¶
　　爾濟襲¶
　　二次襲索諾木多爾濟車凌喇布坦子乾隆十三¶
　　年襲扎薩克多羅郡王二十三年卒無嗣¶
詔以其叔父車凌圖勒木之子色布騰多爾濟襲¶
　　三次襲色布騰多爾濟索諾木多爾濟從弟乾隆¶
　　二十三年襲扎薩克多羅郡王三十年卒無嗣色¶
　　布騰扎勒裔自此絶¶
<pb:KR2g0043_WYG_083-3b>¶
詔以其從祖車木伯勒襲¶
　　四次襲車木伯勒色布騰多爾濟從祖其祖班達¶
　　哩為巴圖爾琿台吉季子從兄卓特巴巴圖爾徙牧¶
　　青海子丹巴有子二長丹津早卒次即車木伯勒¶
　　乾隆三十年¶
詔襲色布騰多爾濟所遺扎薩克降授多羅貝勒三十¶
　　九年卒子垂忠扎布襲¶
　　五次襲垂忠扎布車木伯勒長子乾隆三十九年¶
<pb:KR2g0043_WYG_083-4a>¶
　　　襲扎薩克多羅貝勒四十七年¶
　詔世襲罔替以承色布騰扎勒祀¶
　　　多羅貝勒衮布列𫝊(今襲扎薩克/多羅郡王)¶
　　　衮布青海和碩特人姓博爾濟吉特號阿齊巴圖¶
　　　爾扎薩克親王察罕丹津從叔父其父達蘭泰為¶
　　　顧實汗第三子達蘭泰裔設扎薩克二皆衮布嗣¶
　　　詳各𫝊衮布游牧嘉峪關外鄰哈宻凖噶爾及諸¶
　　　回使往來必經之順治十三年葉爾羌回長遣使¶
<pb:KR2g0043_WYG_083-4b>¶
　　　克拜挈衆三百入貢抵肅州衮布以葉爾羌嘗奪¶
　　　其屬將襲之甘肅廵撫周文煜徙貢使至甘州衮¶
　　　布挈千餘騎分道入聞官軍嚴備遁歸卒不敢為¶
　　　邉患康熙三十五年杜爾伯特台吉綽克圖避噶¶
　　　爾丹亂奔依衮布邉吏往詰以情告¶
詔勿究三十六年¶
上視師寧夏衮布遣宰桑禡木特至先是¶
遣使諭䇿妄阿喇布坦絶噶爾丹道經嘉峪關外衮布助¶
<pb:KR2g0043_WYG_083-5a>¶
　　　糧糗駝馬且為導令得達至是奏游牧邉外久不¶
　　　敢萌異志數年來青海諸台吉私盟皆未與請内¶
　　　附時額駙阿喇布坦等遵¶
㫖招降青海行有期¶
詔攜衮布使往復¶
賜諭奬之阿喇布坦遣禡木特馳語衮布㑹衮布以建達¶
　　　頼喇嘛塔故遣長子額爾徳尼額爾克托克托鼐¶
　　　赴察罕托羅海中道聞達頼汗子拉藏將以兵襲¶
<pb:KR2g0043_WYG_083-5b>¶
　　　已懼歸衮布復遣次子朋素克往拉藏讓之曰爾父¶
　　　私遣使内附非欲貳青海乎將興兵與爾父搆難¶
　　　朋素克馳歸語故衮布備兵待復遣禡木特迎告¶
　　　我使曰若不先臨我地諸台吉疑自息阿喇布坦¶
　　　等恐諸台吉不利之從禡木特言拉藏尋遣語衮¶
　　　布曰爾獨希寵¶
天朝非所宜我將偕青海諸台吉内附因撤兵阿喇布坦¶
　　　至諸台吉定盟衮布遣子朋素克入¶
<pb:KR2g0043_WYG_083-6a>¶
覲¶
賜御用冠服視諸台吉有加禮三十六年¶
詔封朋素克為固山貝子尋卒無嗣停襲故不立𫝊四十¶
　　　三年¶
上以衮布先諸台吉内附¶
詔封多羅貝勒四十四年卒子額爾徳尼額爾克托克托¶
　　　鼐襲¶
　　　一次襲額爾徳尼額爾克托克托鼐衮布長子康¶
<pb:KR2g0043_WYG_083-6b>¶
　　　熙四十四年襲多羅貝勒五十五年以議遷達頼¶
　　　喇嘛瑚畢勒罕事定¶
詔分領青海左翼五十九年送達頼喇嘛入藏雍正元年¶
　　　叙功晉封多羅郡王未㡬羅卜藏丹津叛以兵四¶
　　　千掠其牧額爾徳尼額爾克托克托鼐拒之不敵¶
　　　所部多却走因攜妻間道至甘州乞援子阿喇布¶
　　　濟索諾木達什等集衆拒賊鏖戰七日賊始退率¶
　　　兵五百及戚屬千餘來歸署撫逺大將軍貝子延¶
<pb:KR2g0043_WYG_083-7a>¶
　　　信置之蘇油口内馳疏¶
聞¶
諭額爾徳尼額爾克托克托鼐曰青海台吉皆顧實汗嫡¶
　孫自我朝¶
太宗文皇帝時顧實汗與達頼喇嘛恭順効力迄今百年¶
　蒙¶
皇考施以恩寵加封名號普加庇䕶後經䇿妄阿喇布坦¶
　敗壊黄教圍困西藏殺害拉藏且復謀侵爾等於是我¶
<pb:KR2g0043_WYG_083-7b>¶
皇考遣發大兵偕爾等送達頼喇嘛至藏振興黄教今羅¶
　卜藏丹津無故稱兵以王等不入伊黨自相侵害朕仰¶
　體¶
皇考眷念顧實汗子孫之意其罪未明尚不忍即加征討¶
　已遣侍郎常壽往問羅卜藏丹津所行情事若能知罪¶
　悔過朕當定其是非和觧爾衆仍令爾兄弟照舊安居¶
　如果羅卜藏丹津不遵朕㫖侵犯邉塞豈可不遣兵征¶
　勦今王屬衆人等盡被刼掠窮困來自甘州朕聞之不¶
<pb:KR2g0043_WYG_083-8a>¶
　勝惻然特遣郎中通智分給廪餼牲畜令從豐厚王等¶
　在彼安居不須憂慮朕斷不使爾等稍有拮据也常壽¶
　　　奏至得羅卜藏丹津叛狀大軍討之亂始定三年¶
詔授扎薩克偕避亂來歸之親王察罕丹津各攜所部衆¶
　　　歸牧撫逺大將軍年羮堯不優恤之¶
上責其罪曰朕聞郡王額爾徳尼額爾克托克托鼐部衆¶
　窮困流離資生窘乏親王察罕丹津所屬雖稍能存活¶
　亦屬貧窮爾身為撫逺大將軍理應酌量事勢緩急人¶
<pb:KR2g0043_WYG_083-8b>¶
　口多寡盡心籌畫分理乃僅發銀萬兩為賑濟用額爾¶
　徳尼額爾克托克托鼐等遭叛賊掠奪投命來歸全頼¶
　安置得所俾其衣食有資咸登樂利此諸部落人衆流離¶
　失所豈萬金所能給耶額爾徳尼額爾克托克托鼐尋¶
　　　入¶
覲¶
詔給整裝銀千兩歸牧¶
賜如之九年¶
<pb:KR2g0043_WYG_083-9a>¶
詔領左右翼扎薩克兵萬䕶青海牧㑹土爾扈特族諾爾¶
　　　布叛額爾徳尼額爾克托克托鼐遣子阿喇布濟¶
　　　偕輝特台吉恭格以兵擊諾爾布就擒時和碩特¶
　　　族拉察布及達什車凌皆以叛徙牧諾爾布詭稱¶
　　　青海諸台吉謀逆阿喇布濟隂約以青海軍援已¶
諭曰青海各台吉世受國恩斷無背逆之事親王察罕丹¶
　津聞拉察布叛即遣兵追捕郡王朋素克旺扎勒聞達¶
　什車凌叛即率兵攜歸額爾徳尼額爾克托克托鼐父¶
<pb:KR2g0043_WYG_083-9b>¶
　子効力行間阿喇布濟現偕恭格追擒諾爾布果有異¶
　志寧肯如此奮勉効力耶諾爾布械至訊之果辭誣論¶
　　　誅額爾徳尼額爾克托克托鼐尋奏年邁乞以子¶
　　　代從戎¶
上憫其情¶
諭曰額爾徳尼額爾克托克托鼐効力有年著將伊子内¶
　可襲王爵者指出一人朕加特恩封為長子額爾徳尼¶
　　　額爾克托克托鼐以索諾木丹津名奏¶
<pb:KR2g0043_WYG_083-10a>¶
詔如所請乾隆十四年卒子四長阿喇布濟封輔國公以¶
　　　非世爵不立𫝊次索諾木達什為協理台吉次即¶
　　　索諾木丹津襲扎薩克郡王次車凌多爾濟别授¶
　　　扎薩克台吉自有𫝊¶
　　　二次襲索諾木丹津額爾徳尼額爾克托克托鼐¶
　　　第三子雍正九年封長子乾隆十年扈¶
　蹕木蘭行圍¶
　命乾清門行走十四年襲扎薩克多羅郡王十五年¶
<pb:KR2g0043_WYG_083-10b>¶
　詔増得卜特爾及伊克柴達木汛兵以索諾木丹津領¶
　　　之二十年大軍征達瓦齊索諾木丹津請備兵噶¶
　　　斯路¶
　允之達瓦齊就擒¶
　詔撤歸二十三年¶
　詔副都統濟福與議備兵偵防厄魯特逸賊三十六年¶
　　　卒子衮楚克扎布封長子先索諾木丹津卒孫衮¶
　　　楚克敦多布納木扎勒襲¶
<pb:KR2g0043_WYG_083-11a>¶
　　三次襲衮楚克敦多布納木扎勒索諾木丹津孫¶
　　乾隆三十六年襲扎薩克多羅郡王四十年卒子¶
　　剛噶爾襲¶
　　四次襲剛噶爾衮楚克敦多布納木扎勒長子乾¶
　　隆四十年襲扎薩克多羅郡王四十七年¶
詔世襲罔替¶
　¶
　¶
<pb:KR2g0043_WYG_083-11b>¶
　¶
　¶
　¶
　¶
　¶
　¶
　¶
欽定外藩䝉古回部王公表𫝊卷之八十三¶
