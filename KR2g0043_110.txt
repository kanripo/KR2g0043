# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之一百十
<pb:KR2g0043_WYG_110-1a>¶
　欽定四庫全書¶
　欽定外藩蒙古回部王公表傳卷之一百十¶
　　傳第九十四¶
　　　扎薩克多羅郡王額敏和卓列傳¶
　　　額敏和卓吐魯番回部人祖素丕和卓為喀喇和¶
　　　卓阿琿父呢雅斯和卓為吐魯番大阿琿額敏和¶
　　　卓嗣聚族居魯克沁康熙五十九年大軍撫吐魯¶
　　　番額敏和卓族以魯克沁降軍旋凖噶爾脅徙喀¶
<pb:KR2g0043_WYG_110-1b>¶
　　　喇沙爾固拒之遣使告内附數乞援軍雍正四年¶
　　　頭目托克托瑪木特攜回人六百餘内徙魯克沁¶
　　　有衆萬不盡行以額敏和卓轄之八年寧逺大將¶
　　　軍岳鍾琪奏額敏和卓嵗勤屯田務¶
賜銀幣九年凖噶爾侵魯克沁及喀喇和卓額敏和卓閉¶
　　　城伺間撃賊退而至者三皆創之我軍至賊遁額¶
　　　敏和卓出郭迎十年遵¶
㫖攜魯克沁回衆内徙¶
<pb:KR2g0043_WYG_110-2a>¶
詔封扎薩克輔國公十一年置𤓰州¶
詔視内地官禄支粳米乾隆二十年以兵三百從大軍征¶
　　　達瓦齊檄招吐魯番達爾漢伯克莽噶里克内附¶
　　　事詳總傳伊犁定撤還阿睦爾撒納叛遵¶
　㫖遣所部兵從和碩特輔國公納噶察將赴阿克蘇宣¶
　諭伯克霍集斯勿附逆¶
　諭曰額敏和卓帶領回兵直抵伊犁甚屬奮勉今復派¶
　　伊所屬兵丁前赴阿克蘇城著加恩封鎮國公復以¶
<pb:KR2g0043_WYG_110-2b>¶
　　　所部兵甫自伊犁旋輒逺道行¶
　詔優給裝資已而諜阿睦爾撒納竄博囉塔拉¶
　詔停赴阿克蘇二十一年額敏和卓自瓜州歸魯克沁¶
　　　尋以兵四百迎會寧夏將軍和起剿逆賊巴雅爾¶
　　　抵闢展厄魯特及莽噶里克兵驟叛戕和起將擒¶
　　　額敏和卓莽噶里克謂厄魯特曰此回人也乃釋¶
　　　歸魯克沁莽噶里克旋召之不赴遣告變¶
　諭曰額敏和卓係輸誠最久之人感激厚恩遣人報信¶
<pb:KR2g0043_WYG_110-3a>¶
　朕甚嘉予伊身在賊中實深軫念現在甫從𤓰州遷¶
　至彼處諸務未經整理豈有擒賊之力如能誘擒莽¶
　噶里克固屬甚善俟奏凱後其地方悉交伊管轄倘¶
　力有不能惟將駐劄地方嚴加防範靜候内地大兵¶
　前往即可勘定額敏和卓尋遣子素賚璊至哈密稱¶
　　固禦賊乞大軍援哈密扎薩克貝子玉素卜以¶
聞¶
諭曰額敏和卓拒賊固守甚可嘉予著加恩封授貝子¶
<pb:KR2g0043_WYG_110-3b>¶
　其子素賚璊著賞給公品級以示奬勵安西提督傅¶
　魁著選兵五百帶同素賚璊馳赴額敏和卓游牧應¶
　援倘兵力不足即著額敏和卓帶領屬人同傅魁回¶
　至哈密俟大兵到彼再行辦理二十二年春¶
諭曰前降㫖令傅魁領兵擒拏莽噶里克後留兵駐吐¶
　魯畨俟大兵至進剿厄魯特逆賊今思莽噶里克就¶
　擒之後其地即給額敏和卓管轄留兵在彼守候大¶
　兵尚須時日額敏和卓轉不無供應兵丁之費非所¶
<pb:KR2g0043_WYG_110-4a>¶
　以示體恤著駐劄巴里坤辦事大臣雅爾哈善等飭¶
　知額敏和卓如辦理莽噶里克事竣會同伊所屬回¶
　人力足以擒剿巴雅爾即令其同傅魁領兵辦理否¶
　則即將内地兵全行撤回不必在彼駐劄倘額敏和¶
　卓懇請留兵一二百名以為聲援亦從其便莽噶里¶
　　克亂定遵¶
㫖徙吐魯畨請遣子素賚璊入¶
覲謝¶
<pb:KR2g0043_WYG_110-4b>¶
賜爵恩¶
詔馳驛至秋以逆回布拉呢敦霍集占叛據葉爾羌喀¶
　　什噶爾議遣大兵討罪¶
諭額敏和卓曰布拉呢敦霍集占二賊前被凖噶爾囚¶
　繋朕特加恩俾仍領舊部乃負恩黨逆戕害我副都¶
　統阿敏道其罪必不可逭然皆二賊狡謀其脅從回¶
　衆尚屬可宥爾受朕厚恩且係回部望族為衆所信¶
　若能設計誘擒或使回衆離心執獻二賊更可不勞¶
<pb:KR2g0043_WYG_110-5a>¶
　　師旅爾即酌量辦理若必需用兵若干應於何時進¶
　　剿爾即據所見宻奏額敏和卓疏至¶
諭嘉之授領隊大臣時喀喇沙爾之沙拉斯瑪呼斯等¶
　　賊以徙牧叛遁額敏和卓遵¶
諭遣諜喀喇沙爾復以俟諜至遣兵恐不及期自率兵¶
　　赴托克遜以待¶
奬協機宜¶
賜幣復¶
<pb:KR2g0043_WYG_110-5b>¶
諭曰明嵗辦理葉爾羌喀什噶爾時雖有將軍大臣而¶
　回部情形爾所熟悉將命爾參贊軍務在前隊行走¶
　爾其益體朕恩實心奮勉以奏膚功永膺懋賞額敏¶
　　和卓偵喀喇沙爾無賊踪遣諜呼嚕木什和羅復¶
　　自請從户部侍郎阿里衮軍剿賊¶
詔賜貝勒品級廩給視參贊大臣額敏和卓從阿¶
　　里衮由阿思罕布拉克和什特勒克路擒嗎哈沁¶
　　二百餘於塔木順和爾納木噶復馳赴呼嚕木什¶
<pb:KR2g0043_WYG_110-6a>¶
　　和羅將扺肯色嶺諜賊誘戕我都統滿福遁哈喇¶
　　和落尾撃之賊絶嶺遁走庫車阿里衮屯庫爾勒¶
　　額敏和卓屯哈喇和落遣使檄索之不達二十三¶
　　年春¶
詔授㕘贊大臣俟歸從靖逆將軍雅爾哈善剿布拉呢敦¶
　　霍集占復¶
諭雅爾哈善資額敏和卓謀勿岐視且令酌以回兵從¶
　　如數減緑旗兵額易給糧騎時額敏和卓將進兵¶
<pb:KR2g0043_WYG_110-6b>¶
　　庫車¶
申命歸吐魯番偕雅爾哈善定議額敏和卓偵沙拉斯¶
　　等賊由庫車遁葉爾羌復自哈喇和落旋兵呼爾¶
　　塔克路剿嗎哈沁馬疲乃返¶
諭視貝勒秩設長史䕶衛司儀等員額敏和卓偵霍集¶
　　斯仍居烏什告雅爾哈善曰霍集斯勢埒兩和卓若¶
　　遣使往間或成功速雅爾哈善以¶
聞不署額敏和卓名¶
<pb:KR2g0043_WYG_110-7a>¶
諭曰招撫伯克霍集斯等頗合機宜但額敏和卓既為¶
　參贊大臣即應列名同奏勿存分别之見夏四月¶
詔授多羅貝勒仍兼參贊大臣¶
諭曰進取回部自可立奏膚功但擒獲逆酋後仍令選¶
　本處伯克令其辦事伊等俱係新附恐一時難知賢¶
　否且伊犁駐兵屯田關係甚重亦宜預為籌畫從前¶
　伊犁地畆皆回人耕種今俟回城平定即將回人酌¶
　量遷移與緑旗兵錯處額敏和卓係回部望族應同¶
<pb:KR2g0043_WYG_110-7b>¶
　將軍大臣等管束屯田兵丁俟耕作&KR0570;習主客相安¶
　再回吐魯番方為有益至一切進𠞰機宜額敏和卓¶
　頗屬實心効力嗣後益加奮勉䇿勲懋賞朕將疊沛¶
　殊恩五月扺庫車雅爾哈善兵驟進賊自堞施礟額¶
　　敏和卓傷右顴退誓曰我受¶
聖恩厚必舍身力戰奏至¶
頒賜¶
御用佩飾銀千兩¶
<pb:KR2g0043_WYG_110-8a>¶
諭曰朕因額敏和卓老成諳練故命其參贊軍機并非¶
　欲伊身在行間親當矢石也今聞奮勇得傷深為軫¶
　念嗣後惟盡心協力相機辦理不可冒險攻戰致有¶
　疎虞復¶
飭責雅爾哈善曰豈有同為大臣而聴其舍身攻戰不¶
　行勸阻之理額敏和卓顴痊射降書入庫車城賊不¶
　　應逆黨阿卜都克勒木自阿克蘇以援至敗之¶
奬賜¶
<pb:KR2g0043_WYG_110-8b>¶
御用佩飾霍集占尋攜賊五千餘援庫車復大敗之獲¶
　　纛二額敏和卓識為霍集占纛雅爾哈善不設備¶
　　霍集占已入庫車復聴逸沙雅爾舊伯克嗎哈黙¶
　　第遣子阿三和卓乞降告霍集占自庫車遁乃録¶
　　狀¶
聞先是議以額敏和卓從定邊將軍兆惠赴沙拉伯勒¶
　　剿厄魯特逸賊次及回逆¶
諭曰額敏和卓熟悉回部情形人亦果毅兆惠務宜優¶
<pb:KR2g0043_WYG_110-9a>¶
　待以收其益尋議分道進兵額敏和卓奏自沙拉伯¶
　　勒取道巴達勒達喀什噶爾取道穆素爾嶺達阿¶
　　克蘇然徑皆險别有間道臣遣使赴兆惠軍為導¶
詔兆惠俟剿厄魯特靖移師赴回部或不及可詢額敏¶
　　和卓使屯要隘防霍集占等竄至是¶
飭責雅爾哈善縱賊罪以兆惠代將其軍復¶
諭曰額敏和卓係回人雖與雅爾哈善不同亦不得謂¶
　無過念其素能出力姑從寛貸用觀後效即在兆惠¶
<pb:KR2g0043_WYG_110-9b>¶
　隊内行走秋軍校瑚圖禮俘賊黨阿里至¶
詢悉雅爾哈善不善用羣䇿罪¶
㫖慰額敏和卓¶
賜三眼孔雀翎尋克庫車進兵阿克蘇兆惠至從赴烏¶
　　什招霍集斯降¶
奬賜佩飾冬抵葉爾羌逆賊抗大軍於喀喇烏蘇額敏¶
　　和卓等固拒之¶
賜郡王品級紅寶石頂四團龍服霍集占乞和軍門額¶
<pb:KR2g0043_WYG_110-10a>¶
　　敏和卓偕兆惠議斥小醜安敢以和為辭¶
上聞而嘉之¶
詔賜¶
御用佩飾葢至是凡三錫明年春援兵至破圍還阿克¶
　　蘇其屬有賚資者偵嗎哈沁賊越阿克蘇遁偕索¶
　　倫卒擒之¶
詔給俘額敏和卓夏進兵喀什噶爾諜布拉呢敦霍集¶
　　占棄城遁以喀什噶爾麥甫熟遣子協理台吉茂¶
<pb:KR2g0043_WYG_110-10b>¶
　　薩馳入城收糧濟軍食¶
詔賞茂薩公品級大軍抵喀什噶爾兆惠以茂薩理阿¶
　　竒木伯克務遣額敏和卓赴葉爾羌撫其衆¶
諭曰葉爾羌喀什噶爾二城乃回人根本補授阿竒木¶
　伯克甚為𦂳要朕意欲以額敏和卓管葉爾羌以玉¶
　素卜管喀什噶爾有此等舊人在彼始堪倚任俟大¶
　功告成後辦理冬十月巴達克山函獻霍集占首¶
諭曰額敏和卓玉素卜俱著勞績此時若同來則回部¶
<pb:KR2g0043_WYG_110-11a>¶
　經理乏人額敏和卓著加恩晉封郡王駐葉爾羌辦¶
　事十二月復¶
諭曰現在大功告成自應令額敏和卓還家但葉爾羌¶
　等城俱屬新附必得熟悉回部老成厯練之人駐劄¶
　辦理額敏和卓以舊人効力軍營頗著勞績深悉機¶
　宜是以暫令留駐但伊數年來久離家室若仍令其¶
　隻身居外朕心深為軫念可傳諭量攜家口暫行駐¶
　劄俟諸事就緒即可復回二十五年春¶
<pb:KR2g0043_WYG_110-11b>¶
詔圖形¶
　紫光閣¶
御製贊曰吐魯番族早年歸正命贊軍務以識回性知¶
　無不言言無不宜其心匪石不可轉移夏四月吏部¶
　　侍郎副都統海明遵¶
㫖赴葉爾羌辦事¶
諭曰海明係内地大臣奏事列名應在額敏和卓前但¶
　不可以名居前列即輕視額敏和卓額敏和卓老成¶
<pb:KR2g0043_WYG_110-12a>¶
　諳練辦理一切事宜當與和衷商酌時議設伊犁阿¶
　　竒木伯克轄屯田回民¶
詔以茂薩任之會喀什噶爾逆回邁喇木呢雅斯等叛掠¶
　　克勒塔里木諸汛茂薩從參贊大臣阿里衮剿賊¶
　　派蘇巴特偵由薩林都遁和羅木魯克尾之賊方¶
　　炊以兵掩擒¶
詔封茂薩輔國公兼叙額敏和卓功冬葉爾羌伯克鄂¶
　　對喀什噶爾伯克噶岱黙特和闐伯克阿什黙特¶
<pb:KR2g0043_WYG_110-12b>¶
　　等訐額敏和卓縱通事等虐回衆參贊大臣舒赫¶
　　徳察其誣飭責之鄂對等謝罪奏至¶
諭曰回人積習相沿彼此猜嫌讒毁惟在駐劄大臣持¶
　平守正嚴加約束著舒赫徳曉示葉爾羌喀什噶爾¶
　回衆云大皇帝用人不過因材器使即如茂薩先因¶
　喀什噶爾需員辦事故加委任今伊犁駐兵屯田又¶
　將伊補授阿竒木并非常在喀什噶爾爾等何得造¶
　言誣謗至通事等皆哈密吐魯畨之人若盡行裁革¶
<pb:KR2g0043_WYG_110-13a>¶
　轉至無所見聞且此畨訐告呈詞實屬姦狡之徒所¶
　搆嗣後通事等若敢於苛累回人亦即從重辦理以¶
　示懲創二十六年冬¶
詔額敏和卓歸吐魯番俟年班伯克入¶
覲偕至二十七年葉爾羌辦事都統新柱偕額敏和卓¶
　　奏葉爾羌和闐積榖多請令以其二折交騰格採¶
　　買牲畜以其八折交紬布運伊犁市哈薩克馬¶
諭曰折交錢布所及者廣最宜留心查辦即如鄂對阿¶
<pb:KR2g0043_WYG_110-13b>¶
　什黙特二人鄂對尚可信無取巧之事然此特因額¶
　敏和卓在彼有所顧忌耳今以玉素卜往代雖同屬¶
　舊時臣僕而資望少減恐鄂對不無玩忽額敏和卓¶
　於鄂對宜從容開導云爾當勿改初心我暫歸一二¶
　年再來駐劄仍可相見如故庶伊知所謹凛將來與¶
　玉素卜交代時亦宜告知俾得留心辦理凡遇回部¶
　伯克等俱當詳悉訓誡務期正己率屬以挽頽風尋¶
　　議遣使巴達克山¶
<pb:KR2g0043_WYG_110-14a>¶
詔額敏和卓暫留葉爾羌先是巴達克山伯克素勒坦¶
　　沙戮布拉呢敦不謹視尸為逆屬所竊瘞我使索¶
　　不獲至是額敏和卓偵布拉呢敦尸瘞派蘇巴特¶
　　逆子和卓阿斯瑪阿卜都哈里克和卓巴哈敦等¶
　　匿巴達克山將遣使索會素勒坦沙以兵襲博羅¶
　　爾奪齊特喇爾地遣弟沙卜多爾噶達爾據之博¶
　　羅爾長沙瑚沙黙特以告額敏和卓書示逆順義¶
　　遣葉爾羌噶雜納齊伯克薩里赴巴達克山責侵¶
<pb:KR2g0043_WYG_110-14b>¶
　　鄰罪令獻布拉呢敦尸及其孥新柱奏巴達克山¶
　　若違辭臣率兵往討留額敏和卓辦事¶
諭曰巴達克山如斥責不從自當進剿但新柱向未厯¶
　練戎行額敏和卓頗悉回部情事自當同往會喀什¶
　　噶爾辦事尚書永貴等疏蠲回人賦役不肯列額¶
　　敏和卓及玉素卜名¶
訓責之二十八年春永貴新柱疏調補諸城伯克復不¶
　　列額敏和卓等名¶
<pb:KR2g0043_WYG_110-15a>¶
諭曰前次或謂所辦係加恩回衆之事伊等不欲市徳¶
　署名至補授伯克自應同伊等商辦復有何嫌疑不¶
　行開列額敏和卓等俱久𨽻臣僕用至參贊大臣伊¶
　等如意欲辭避亦宜曉示令其勿存形跡已而素勒¶
　　坦沙獻布拉呢敦尸及其子三覆書額敏和卓尊¶
　　稱之曰父詭言齊特喇爾為己舊邑不以給博羅¶
　　爾額敏和卓復遣薩里往責罪疏至¶
嘉協宜以¶
<pb:KR2g0043_WYG_110-15b>¶
御用佩飾¶
賜之¶
諭仍留葉爾羌俟事蕆歸薩里抵巴達克山素勒坦沙¶
　　悔罪歸所掠撤其弟自齊特喇爾旋¶
奬賚額敏和卓時副都統額爾景額代新柱抵葉爾羌¶
上慮不更事¶
詔額敏和卓仍留處三月二十九年素勒坦沙聞額敏¶
　　和卓歸遣使和濟克蘭齎書至稱葉爾羌大臣等¶
<pb:KR2g0043_WYG_110-16a>¶
　　前聴沙瑚沙黙特偏辭齊特喇爾邑請仍察歸額¶
　　爾景額疏¶
聞¶
敕責素勒坦沙曰爾詭詞具奏豈以葉爾羌大臣新經¶
　更替謂可欺飾耶前駐大臣吐魯番郡王額敏和卓¶
　日後仍來更替爾斯時又將何以為詞爾從前稱額¶
　敏和卓為父乃伊甫回游牧即詆其偏聴人言亦太¶
　反覆矣爾其循理守分勿萌僥倖無厭之心始可永¶
<pb:KR2g0043_WYG_110-16b>¶
　承恩澤復¶
詔録額爾景額䟽素勒坦沙書寄示額敏和卓今以己¶
　　意達之素勒坦沙尋遣鄂斯敏伯克至奏嗣鈐部¶
　　衆不敢稍存異志復覆書額敏和卓諉罪和濟克¶
　　蘭稱以妄造語言故已懲之¶
詔録示額敏和卓尋入¶
覲¶
命乾清門行走每¶
<pb:KR2g0043_WYG_110-17a>¶
晝接輒¶
詢諸回部情習三十年春¶
遣歸甫就道聞烏什衆叛戕副都統素誠奏請馳剿時¶
　　伊犁將軍明瑞以兵往諜烏什賊乞援霍罕¶
諭曰明瑞兵若尚須協助額敏和卓即暫駐烏什軍前¶
　喀什噶爾與霍罕額爾徳尼部落相近亦關𦂳要烏¶
　什事竣仍任參贊大臣駐劄喀什噶爾辦事復以烏¶
　　什之叛由伯克阿卜都拉虐衆故¶
<pb:KR2g0043_WYG_110-17b>¶
諭曰阿卜都拉所屬人等任意擾害回人素誠全未查¶
　辦額敏和卓與玉素卜俱𨽻臣僕自不致縱容所屬¶
　擾害回人然所屬愚人不知事體輕重希圖小利倚¶
　勢横行著傳諭駐劄大臣等烏什既有此等情事可¶
　為警戒將來必湏留心體察約束下人斷不可失於¶
　防範以致自貽伊戚有庫爾勒哈資伯克鄂璊者以¶
　　阿竒木伯克色提克責違役故憾之飲其兄噶雜¶
　　納齊伯克和碩爾及族子弟等言曰我將殺阿竒¶
<pb:KR2g0043_WYG_110-18a>¶
　　木往取烏什和碩爾叱之率子三人急起走或以告¶
　　色提克曰阿璊和碩爾叛矣時喀喇沙爾辦事副¶
　　都統明普赴烏什色提克檄兵歸告庫爾勒將不¶
　　靖¶
詔額敏和卓便道察順逆狀復¶
諭明普聴額敏和卓議勿執己見額敏和卓抵庫爾勒¶
　　訊得鄂璊情以和碩爾不附逆將疏請免死明普¶
　　執不可議誅鄂璊族疏至¶
<pb:KR2g0043_WYG_110-18b>¶
詔和碩爾等免坐尋¶
聞明普匿額敏和卓議¶
飭責謬戾罪額敏和卓抵烏什長子素賚璊從次子茂¶
　　薩亦從明瑞至額敏和卓督偕官軍撃賊績屢著¶
上以素賚璊茂薩善遵父訓¶
詔給幣復¶
奬賜額敏和卓佩飾尋烏什城下額敏和卓赴喀什噶¶
　　爾三十二年還入¶
<pb:KR2g0043_WYG_110-19a>¶
覲¶
命御前行走四十二年卒子七長素賚璊襲郡王以罪¶
　　削次茂薩封輔國公以非世爵不立傳次鄂囉木¶
　　咱卜授一等台吉别有傳次色普拉授協理二等¶
　　台吉次伊斯堪達爾繼襲郡王次丕爾敦授二等¶
　　台吉别有傳次拜拉木授二等台吉¶
　　一次襲素賚璊額敏和卓長子乾隆十七年授三¶
　　等伯克二十一年¶
<pb:KR2g0043_WYG_110-19b>¶
詔封公品級二十三年夏大兵圍庫車有嗎哈沁賊自¶
　　庫爾勒路掠解軍鉛藥¶
上以庫爾勒距吐魯番近¶
詔素賚璊攜兵往清臺路冬以察哈爾總管敏珠爾代¶
詔素賚璊歸復¶
諭辦理屯田侍郎永貴酌給所部牧畜俾得專力耕作¶
　　二十四年春素賚璊偕弟協理伯克茂薩獻馬百¶
　　助軍¶
<pb:KR2g0043_WYG_110-20a>¶
上念所部甫徙牲畜或不給¶
詔歸之仍傳¶
㫖奬急公二十四年議徙多倫回衆於喀喇沙爾素賚¶
　　璊赴布古爾庫爾勒度引水溉田分地定居諸務¶
奬賜銀幣二十五年入¶
覲¶
命乾清門行走二十七年授一等台吉二十九年率子¶
　　莫弩啓雅爾䕶屯田回民赴伊犁三十年從大軍¶
<pb:KR2g0043_WYG_110-20b>¶
　　剿烏什叛賊¶
諭嘉之四十二年襲扎薩克多羅郡王四十四年以虐¶
　　所部衆且私宫其屬論罪削郡王爵¶
召赴京授一等侍衛四十五年素賚璊卒¶
詔歸葬吐魯番¶
　　二次襲伊斯堪達爾額敏和卓第五子乾隆三十¶
　　一年從其兄鄂囉木咱卜赴伊犁協理屯田務三¶
　　十八年叙功授五品秩¶
<pb:KR2g0043_WYG_110-21a>¶
賞孔雀翎四十一年入¶
覲四十二年¶
命乾清門行走四十四年襲扎薩克多羅郡王四十八¶
　　年¶
詔世襲罔替五十三年正月奉¶
上諭吐魯番郡王伊斯堪達爾前入覲時朕觀其材具¶
　尚堪造就今散秩大臣鄂斯璊病故所遺喀什噶爾¶
　三品阿竒木伯克之缺即著伊斯堪達爾補授前往¶
<pb:KR2g0043_WYG_110-21b>¶
　喀什噶爾隨同明亮伯興辦理事務伊斯堪達爾之¶
　兄色普拉弟丕爾敦等俱現在吐魯番著色普拉辦¶
　理游牧事務吐魯番大臣更當善為照料伊斯堪達¶
　爾著賞銀一百兩以為遷徙家口之需即於吐魯番¶
　官銀内撥給伊斯堪達爾雖係郡王且在乾清門行¶
　走但初赴喀什噶爾阿竒木伯克任明亮伯興諸事¶
　須常指示令照鄂斯璊任内事宜辦理¶
　　(附/)一等台吉鄂囉木咱卜列傳¶
<pb:KR2g0043_WYG_110-22a>¶
　　鄂囉木咱卜吐魯番扎薩克郡王額敏和卓第三¶
　　子乾隆二十六年喀什噶爾辦事左都御史永貴¶
　　疏鄂囉木咱卜善理所部¶
諭曰額敏和卓數年辦事軍前伊長子素賚璊次子茂¶
　薩俱承辦公事吐魯番等處事務係伊第三子鄂囉¶
　木咱卜管理著加恩賞戴二品頂帶孔雀翎以示鼓¶
　勵三十一年¶
詔授一等台吉任伊犁三品阿竒木伯克四十八年¶
<pb:KR2g0043_WYG_110-22b>¶
詔俟出缺後視有績令子如爵無績以次降襲三等台¶
　　吉五十三年¶
詔世襲一等台吉罔替¶
　　(附/)二等台吉丕爾敦列傳¶
　　丕爾敦吐魯番扎薩克郡王額敏和卓第六子乾¶
　　隆三十六年入¶
覲¶
詔授二等台吉¶
<pb:KR2g0043_WYG_110-23a>¶
賜孔雀翎¶
命乾清門行走四十八年¶
詔俟出缺後視有績令子如爵無績以次降襲四等台¶
　　吉五十三年¶
詔世襲二等台吉罔替¶
　¶
　¶
　¶
<pb:KR2g0043_WYG_110-23b>¶
　¶
　¶
　¶
　¶
　¶
　¶
　¶
欽定外藩蒙古回部王公表傳卷之一百十¶
