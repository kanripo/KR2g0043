# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之九十三
<pb:KR2g0043_WYG_093-1a>¶
　欽定四庫全書¶
　欽定外藩蒙古回部王公表𫝊卷之九十三¶
　　𫝊第七十七¶
　　　追授一等台吉喀錫鼐色布登喇什列𫝊(今襲輔/國公)¶
　　　喀錫鼐色布登喇什唐古特人其弟曰康濟鼐初¶
　　　為達頼喇嘛第巴任阿里總管康熙五十九年凖¶
　　　噶爾擾藏大軍往討康濟鼐集唐古特兵絶賊糧¶
　　　道偵賊走多特追擊之俘斬甚衆六十年叙功¶
<pb:KR2g0043_WYG_093-1b>¶
詔封固山貝子授噶卜倫理前藏務時第巴阿爾布巴頗¶
　　　羅鼐等以迎降功各¶
賜爵有差雍正三年撤大軍還以康濟鼐總藏務阿爾布¶
　　　巴副之王大臣等奏阿里形勝地康濟鼐既駐藏¶
　　　請令擇代理阿里務者康濟鼐遵¶
㫖議以其兄喀錫鼐色布登喇什為阿里總管撫逺大將¶
　　　軍年羮堯請令康濟鼐専居藏地¶
上察阿爾布巴等與康濟鼐異志¶
<pb:KR2g0043_WYG_093-2a>¶
諭曰若令康濟鼐孤身在藏阿爾布巴等不之服康濟鼐¶
　雖欲効忠勢必不能仍令兩處往來行走兼理藏及阿¶
　里務為善五年阿爾布巴等隂以兵戕康濟鼐遣賊黨¶
　　　侵阿里喀錫鼐色布登喇什以義不反兵驟擊之¶
　　　戰歿其長子噶錫巴納木扎勒色布騰從台吉頗¶
　　　羅鼐以兵至藏阿爾布巴等就擒六年大軍至藏¶
　　　亂定¶
上憫康濟鼐無嗣¶
<pb:KR2g0043_WYG_093-2b>¶
詔追授喀錫鼐色布登喇什為一等台吉子二長噶錫巴¶
　　　納木扎勒色布騰次班第達相繼襲¶
　　　一次襲噶錫巴納木扎勒色布騰喀錫鼐色布登¶
　　　喇什長子雍正六年襲一等台吉¶
賞孔雀翎九年表謝¶
恩獻方物¶
諭曰前以喀錫鼐色布登喇什陣亡阿里經頗羅鼐奏請¶
　特贈一等台台其子噶錫巴納木扎勒色布騰襲之邇¶
<pb:KR2g0043_WYG_093-3a>¶
聞為國効力辦理事務亦善且為康濟鼐兄子康濟鼐¶
宣力有年抒誠報効始終不懈并無子嗣著將噶錫巴¶
納木扎勒色布騰格外施恩封授輔國公世襲罔替尋¶
　　授噶卜倫乾隆四年卒弟班第達襲¶
　　二次襲班第達噶錫巴納木扎勒色布騰弟乾隆¶
　　五年襲輔國公九年十二年凖噶爾使再入藏煎¶
　　茶班第達襄頗羅鼐理諸務¶
賜幣奬之十三年¶
<pb:KR2g0043_WYG_093-3b>¶
詔授其兄噶錫巴納木扎勒色布騰子巴桑車凌一等¶
　　台吉¶
諭昆弟子姓世受國恩嗣益勉無怠初郡王頗羅鼐以¶
　　女妻班第達頗羅鼐卒班第達察珠爾黙特納木¶
　　扎勒有逆志不之附珠爾黙特納木扎勒惡之奪¶
　　其孥十五年駐藏都統傅清等將除逆宻與謀珠¶
　　爾黙特納木扎勒就誅羅卜藏扎什等復為變班¶
　　第達奔告達頼喇嘛集兵捕逆獲所掠帑銀二萬¶
<pb:KR2g0043_WYG_093-4a>¶
　　餘撫輯唐古特兵民達頼喇嘛善之奏令暫理藏¶
　　務時四川總督䇿楞等奉¶
詔赴藏定亂¶
諭曰班第達不能救䕶駐藏大臣念其勢孤力弱尚屬¶
　無過然亦無功可録但不附逆黨猶知尊向天朝著¶
　以輔國公爵管理噶卜倫務應俟徐加恩賜有清特¶
　　古斯者屯兵阿里助珠爾黙特納木扎勒為逆班¶
　　第達誅之遣台吉集都鼐理阿里務給卓哩克圖¶
<pb:KR2g0043_WYG_093-4b>¶
　　號事¶
聞¶
諭䇿楞等曰班第達擅給台吉號儼以藏王自居今令¶
　管理噶卜倫務復命多立數人班第達或大失所望¶
　雖朱必顯有違抗但其心稍恐不足務湏明切導之¶
　以珠爾黙特納木扎勒恃有王爵擁勢太重釀成嫌¶
　隙今多立噶卜倫正可保全終始令彼渙然疑釋庶¶
　可永寧䇿楞抵藏奏達頼喇嘛以鎮阿里要地必重¶
<pb:KR2g0043_WYG_093-5a>¶
　　　名號故權給之班第達恭順可信臣遵¶
　㫖宣諭感且泣矢竭誠報効明年議西藏設噶卜倫四¶
　　　以班第達領其一¶
　賜敕訓諭¶
　　　扎薩克一等台吉車稜旺扎勒列𫝊¶
　　　車稜旺扎勒唐古特人雍正六年噶卜倫阿爾布¶
　　　巴等亂定扎薩克貝子頗羅鼐請以車稜旺扎勒¶
　　　協理藏務¶
<pb:KR2g0043_WYG_093-5b>¶
詔授扎薩克一等台吉兼噶卜倫乾隆九年協頗羅鼐理¶
　　　凖噶爾煎茶務¶
　賜幣奬之十二年凖噶爾復入藏煎茶駐藏副都統傅清¶
　　　等遣車稜旺扎勒以喀拉烏蘇兵三百監之十三¶
　　　年凖噶爾使自藏歸復¶
　奬賜十六年珠爾黙特納木扎勒亂定議設噶卜倫四¶
　詔仍以車稜旺扎勒領其一¶
　賜敕訓諭十七年駐藏都統班第等遵¶
<pb:KR2g0043_WYG_093-6a>¶
㫖籌防凖噶爾議車稜旺扎勒以厄魯特及唐古特兵¶
　　屯阿哈雅克騰格里諾爾汛從之二十八年卒孫¶
　　索諾木旺扎勒襲¶
　　一次襲索諾木旺扎勒車稜旺扎勒孫乾隆二十¶
　　九年襲扎薩克一等台吉三十八年授噶卜倫四¶
　　十四年班禪額爾徳尼入¶
覲索諾木旺扎勒由穆嚕烏蘇助途次所需物¶
賜幣奬四十八年¶
<pb:KR2g0043_WYG_093-6b>¶
詔世襲罔替五十三年巴勒布賊侵西藏界侍郎巴忠¶
　　奉¶
命赴藏查辦奏索諾木旺扎勒素向巴勒布商賈勒索¶
　　狀¶
諭曰索諾木旺扎勒平素既向巴勒布商賈勒索巴勒¶
　布賊人侵藏之事即係伊激成伊身若在必當從重¶
　治罪今伊業已病故雖不加深究但不當仍令其子¶
　承襲扎薩克台吉索諾木旺扎勒之扎薩克一等台¶
<pb:KR2g0043_WYG_093-7a>¶
　　吉著停其承襲以示懲儆¶
　　　扎薩克一等台吉諾顔和碩齊列傳¶
　　　諾顔和碩齊唐古特人郡王頗羅鼐弟雍正六年¶
　　　頗羅鼐定阿爾布巴等亂以諾顔和碩齊轄喀拉¶
　　　烏蘇兵䕶唐古特衆奏請¶
賜爵¶
詔授扎薩克一等台吉乾隆元年卒駐藏副都統瑪拉等¶
　　　奏偕頗羅鼐議代領喀拉烏蘇兵者頗羅鼐子珠¶
<pb:KR2g0043_WYG_093-7b>¶
　　　爾黙特納木扎勒嵗領塔木騰格里諾爾兵防汛¶
　　　塔木距喀拉烏蘇邇可令兼轄諾顔和碩齊所遺¶
　　　扎薩克一等台吉其弟車臣哈什哈現理古木布¶
　　　木務請令襲爵¶
　　詔允之¶
　　　一次襲車臣哈什哈諾顔和碩齊弟乾隆元年襲¶
　　　扎薩克一等台吉五年卒弟齊旺多爾濟襲¶
　　　二次襲齊旺多爾濟車臣哈什哈弟乾隆五年襲¶
<pb:KR2g0043_WYG_093-8a>¶
　　扎薩克一等台吉九年以協頗羅鼐理凖噶爾煎¶
　　茶務¶
賜幣奬十年卒駐藏副都統傅清等奏頗羅鼐請以諾¶
　　顔和碩齊子旺對襲¶
諭曰伊係舉家受思之人令其辦理諸務自為有益諾¶
　顔和碩齊受國厚恩授為扎薩克一等台吉伊弟相¶
　繼承襲亦各奮勉効力今齊旺多爾濟病故著照所¶
　請以其兄諾顔和碩齊子旺對承襲扎薩克一等台¶
<pb:KR2g0043_WYG_093-8b>¶
　吉¶
　　三次襲旺對諾顔和碩齊子乾隆十年襲扎薩克¶
　　一等台吉十二年凖噶爾使入藏煎茶駐藏副都¶
　　統傅清等議設汛阿哈雅克阿里克路以旺對領¶
　　之十三年凖噶爾使自藏歸¶
賜幣奬未㡬珠爾黙特納木扎勒詭稱凖噶爾兵至碩¶
　　翁圖庫爾將襲唐古特駐藏提督索拜遣旺對赴¶
　　喀拉烏蘇備之比至無跡撤歸三十年授噶卜倫¶
<pb:KR2g0043_WYG_093-9a>¶
　　三十一年卒子索諾木喇什襲¶
　　四次襲索諾木喇什旺對子乾隆三十一年襲扎¶
　　薩克一等台吉四十八年¶
詔世襲罔替¶
　¶
　¶
　¶
　¶
<pb:KR2g0043_WYG_093-9b>¶
　¶
　¶
　¶
　¶
　¶
　¶
　¶
欽定外藩䝉古回部王公表傳卷之九十三¶
