# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之四十五
<pb:KR2g0043_WYG_045-1a>¶
欽定四庫全書¶
欽定外藩蒙古回部王公表𫝊卷之四十五¶
　𫝊第二十九¶
　　喀爾喀土謝圖汗部總𫝊¶
　　土謝圖汗部稱喀爾喀後路至¶
　京師二千八百餘里東界肯特山西界翁吉河南界¶
　　瀚海北界楚庫河元太祖十五世孫逹延車臣汗¶
　　㳺牧瀚海北杭愛山界子十一格哷森扎扎賚爾¶
<pb:KR2g0043_WYG_045-1b>¶
　　琿台吉其季也兄圖嚕博羅特巴爾蘇博羅特阿¶
　　爾楚博羅特鄂齊爾博羅特等由瀚海南徙近邊¶
　　為内扎薩克敖漢柰曼巴林扎嚕特克什克騰烏¶
　　珠穆沁浩齊特蘇尼特鄂爾多斯九部祖詳各𫝊¶
　　獨所部號喀爾喀留故土析衆萬餘為七旗授子¶
　　七人領之分左右翼其掌左翼者為第三子諾諾¶
　　和及第五子阿敏都喇勒諾諾和號偉徴諾顔子¶
　　五長阿巴岱號鄂齊頼賽因汗次阿布和號墨爾¶
<pb:KR2g0043_WYG_045-2a>¶
　　根諾顔徙牧圖拉河界今土謝圖汗部二十扎薩¶
　　克皆其裔阿巴岱子二長錫布固泰號鄂爾齋圖¶
　　琿台吉為扎薩克貝子錫布推哈坦巴圖魯輔國¶
　　公巴海台吉車稜扎布青多爾濟四旗祖次額列¶
　　克號墨爾根汗為土謝圖汗察琿多爾濟扎薩克¶
　　郡王噶爾旦多爾濟貝勒西第什哩車木楚克納¶
　　木扎勒輔國公車稜巴勒三逹克多爾濟台吉巴¶
　　朗班珠爾多爾濟辰丕勒多爾濟朋素克喇布坦¶
<pb:KR2g0043_WYG_045-2b>¶
　　十旗祖阿布和子三長昻噶海繼墨爾根諾顔號¶
　　為扎薩克郡王固嚕什喜台吉車稜開木楚克成¶
　　衮扎布遜篤布五旗祖次喇瑚里號逹頼諾顔為¶
　　扎薩克台吉禮塔爾一旗祖次圖蒙肯號昆都倫¶
　　諾顔裔詳喀爾喀右翼部總𫝊初喀爾喀無汗號¶
　　自阿巴岱赴唐古特謁逹頼喇嘛迎經典歸為衆¶
　　所服以汗稱子額列克繼之號墨爾根汗額列克¶
　　子三長衮布始號土謝圖汗與其族車臣汗碩壘¶
<pb:KR2g0043_WYG_045-3a>¶
　　　扎薩克圖汗素巴第同時稱三汗崇徳二年衮布¶
　　　偕碩壘上書通好三年遣使貢駝馬貂皮雕翎及¶
　　　俄羅斯鳥鎗¶
命喀爾喀三汗嵗獻白駝一白馬八謂之九白之貢以為¶
　　　常順治三年蘇尼特部長騰機思叛逃豫親王多¶
　　　鐸率師追剿至扎濟布喇克衮布遣喇瑚里等以¶
　　　兵二萬援騰機思為大軍所敗棄駝馬千餘竄額¶
　　　爾克楚琥爾者衮布族也復私掠巴林部人畜¶
<pb:KR2g0043_WYG_045-3b>¶
詔使責之會所部額爾徳尼陀音貢馬至¶
敕歸諭其汗等擒獻騰機思并以所掠歸巴林五年騰機¶
　　　思降衮布等表乞罪¶
詔各遣子弟來朝不從八年以其部不歸巴林人畜僅獻¶
　　　駝十馬百入謝¶
嚴諭詰責十年¶
命侍郎畢哩克圖徃察巴林被掠人畜衮布等匿不盡給¶
　　　會喇瑚里之子台吉本塔爾擕衆來歸封扎薩克¶
<pb:KR2g0043_WYG_045-4a>¶
　　　親王駐牧張家口外塔嚕渾河因詭言巴林人畜¶
　　　本塔爾盡擕徃應就彼取並乞遣本塔爾等還¶
諭曰爾等不遵㫖遣子弟來朝不進本年九白常貢不盡¶
　償巴林人畜冒此三罪反請遣還來歸之人是何理耶¶
　今即各遣子弟來朝盡償巴林人畜朕亦弗使本塔爾¶
　等還爾等自擇之是年秋遣使補貢九白至張家口¶
詔勿納十二年夏土謝圖汗察琿多爾濟繼其父衮布為¶
　　　左翼長約同族墨爾根諾顔逹爾漢諾顔丹津喇¶
<pb:KR2g0043_WYG_045-4b>¶
　　　嘛等表遣子弟來朝¶
諭曰爾等遵㫖服罪朕不咎既往其應歸巴林人畜缺少¶
　之数悉從寛免嗣後逃人至此當即遣還冬復遣使乞¶
　　　盟¶
許之¶
賜盟於宗人府是年設喀爾喀八扎薩克仍分左右翼¶
命土謝圖汗及墨爾根諾顔各領左翼扎薩克之一十五¶
　　　年¶
<pb:KR2g0043_WYG_045-5a>¶
遣大臣齎服物賚之¶
敕曰朕觀爾等審知天命誠心誓好凡一詔下靡不敬從¶
　自茲以徃其益勵忠貞仰膺寵眷以慰朕懐柔至意果¶
　克恪慎罔懈以獲天眷以承國恩奕世永享太平之福¶
　矣康熙二十三年以其部與右翼扎薩克圖汗成衮搆¶
　　　釁¶
命阿齊圖格隆偕逹頼喇嘛使諭解之二十六年察琿多¶
　　　爾濟偕車臣汗諾爾布等疏上¶
<pb:KR2g0043_WYG_045-5b>¶
尊號¶
諭曰爾等恪恭敬順具見悃忱但宜仰體朕一視同仁無¶
　分中外至意自今以後親睦雍和母相侵擾永享安樂¶
　庶慰朕懐勝於受尊號也二十七年厄魯特噶爾丹掠¶
　　　喀爾喀察琿多爾濟拒弗勝偕族弟固嚕什喜等¶
　　　擕屬來歸¶
詔附牧蘇尼特諸部界發歸化城倉米贍之二十八年復¶
遣内大臣伯費揚古往賑¶
<pb:KR2g0043_WYG_045-6a>¶
諭廷臣曰朕聞土謝圖汗屬衆有乏食致斃者深為軫念¶
　費揚古採買牲畜尚需時日著速發張家口倉米運徃¶
　散給計支一月牲畜繼之則衆命可活矣二十九年¶
詔察所屬貧户遣就食張家口三十年春¶
上以察琿多爾濟來歸後車臣汗烏黙客扎薩克圖汗成¶
　　　衮子䇿旺扎布踵至喀爾喀全部内附封爵官制¶
　　　宜更定且降衆數十萬錯處應示法制俾遵守將¶
幸多倫諾爾行會閲禮¶
<pb:KR2g0043_WYG_045-6b>¶
詔理藩院檄察琿多爾濟等隨四十九旗扎薩克先集以¶
　　　竢尚書馬齊奉¶
命徃議禮定賞格九等坐次七行以察琿多爾濟為之首¶
　　　夏四月¶
駕至喀爾喀汗濟農諾顔台吉等三十五人以次朝見¶
諭曰爾等以兄弟之親自相侵奪啟釁召侮致全部潰散¶
　其時若令四十九旗扎薩克將爾人衆收取爾部早已¶
　散亡朕好生之心出於天性不忍視爾滅亡置附界内¶
<pb:KR2g0043_WYG_045-7a>¶
　給予贍養自古以來未有如朕拯救愛養若此者也用¶
　是親臨教誨普加賞賚會同之時見爾等傾心感戴特¶
　沛恩施俾與四十九旗同列以示一體撫育罔分中外¶
　爾等其知朕意尋¶
命改所部濟農諾顔舊號封王貝勒台吉有差各授扎薩¶
　　　克編佐領仍留察琿多爾濟汗號統其衆自是始¶
　　　稱土謝圖汗部三十一年改喀爾喀左右翼為三¶
　　　路土謝圖汗稱北路三十五年四月¶
<pb:KR2g0043_WYG_045-7b>¶
上親征噶爾丹所部諸扎薩克奏臣等被噶爾丹掠全部¶
　　　潰頼¶
聖主天威正其罪請從征効力¶
諭曰朕為中外萬國主凡小國危亡罔弗加之撫恤况爾¶
　等朝貢有年猝被刼掠百姓流離失所朕以此故躬統¶
　大軍除暴安良我朝用兵以來所向無敵此行朕必成¶
　功為爾等雪恥㨗音指日可至無庸盡行隨徃五月大¶
　　　軍既破噶爾丹於昭莫多凱旋¶
<pb:KR2g0043_WYG_045-8a>¶
大賚之明年噶爾丹竄死朔漠平¶
詔所部歸圖拉河㳺牧四十年¶
賜牧産贍給五十四年以準噶爾䇿妄阿喇布坦煽衆喀¶
　　　爾喀¶
命散秩大臣祁里徳率大軍赴推河偵禦廷議屯田鄂爾¶
　　　坤圖拉裕軍食¶
詔詢土謝圖汗旺扎勒多爾濟勘奏所部可耕地因言附¶
　　　近鄂爾坤圖拉之蘇呼圖喀喇烏蘇明愛察罕格¶
<pb:KR2g0043_WYG_045-8b>¶
　　　爾庫爾竒呼扎布堪河察罕廋爾布拉罕口烏蘭¶
　　　固木及額爾徳尼昭十餘處俱可耕¶
命公傅爾丹選善耕人往屯種是年¶
詔簡所部兵駐防阿爾台雍正二年移駐察罕廋爾及扎¶
　　　克拜逹哩克三年以増設賽因諾顔部定所部為¶
　　　喀爾喀後路四年旺扎勒多爾濟等因額爾徳尼¶
　　　昭乏相宜糓種遣人購之俄羅斯並請助屯田兵¶
　　　糧¶
<pb:KR2g0043_WYG_045-9a>¶
諭廷臣曰前議屯田時曾有奏言喀爾喀未必踴躍從事¶
　者朕思此舉正為伊等計及乆逺豈有反不樂從之理¶
　今果感恩抒誠與朕意相符殊可嘉尚著交理藩院議¶
　叙尋議各予紀録并賚幣有差¶
詔如議五年以庫掄及恰克圖為所部與俄羅斯互市地¶
詔非市期毋許俄羅斯踰楚庫河界九年選兵隨大軍剿¶
　　　噶爾丹䇿凌十三年撤大軍還¶
詔所部兵留駐鄂爾坤及烏里雅蘇台乾隆元年復選兵¶
<pb:KR2g0043_WYG_045-9b>¶
　　　赴鄂爾坤防秋六年¶
　命叅賛大臣都統塔爾瑪善察閲防秋兵於烏克圖爾¶
　　　濟爾哈朗十三年選駝五百運歸化城米赴塔宻¶
　　　爾軍營十七年増駐防鄂爾坤兵十九年移駐鄂¶
　　　爾海喀喇烏蘇二十年隨大軍剿逹瓦齊於伊犁¶
　　　二十三年所部被災乏食¶
　詔發銀萬両賑之先是土謝圖汗部編佐領積三十七¶
　　　旗以分設賽因諾顔部析二十一旗𨽻之留十六¶
<pb:KR2g0043_WYG_045-10a>¶
　　旗仍𨽻土謝圖汗部尋增四旗扎薩克凡二十盟¶
　　於汗阿林設正副盟長各一副將軍叅賛各一爵¶
　　二十有一土謝圖汗一扎薩克和碩親王一由貝¶
　　勒晉襲附公品級一等台吉一扎薩克多羅郡王¶
　　二一由貝勒晉襲扎薩克固山貝子二一由郡王¶
　　降襲一由扎薩克台吉晉襲扎薩克輔國公六三¶
　　由扎薩克台吉晉襲扎薩克一等台吉八一由貝¶
　　子降襲¶
<pb:KR2g0043_WYG_045-10b>¶
　¶
　¶
　¶
　¶
　¶
　¶
　¶
欽定外藩䝉古回部王公表傳卷之四十五¶
