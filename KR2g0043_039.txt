# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之三十九 
<pb:KR2g0043_WYG_039-1a>¶
　欽定四庫全書¶
　欽定外藩䝉古回部王公表𫝊卷之三十九¶
　　𫝊第二十三¶
　　　四子部落總𫝊¶
　　　四子部落在張家口外至¶
　　京師九百六十里東西距二百三十五里南北距二¶
　　　百四十里東及北界蘇尼特西界歸化城土黙特¶
　　　南界察哈爾鑲紅旗牧厰元太祖弟哈布圖哈薩¶
<pb:KR2g0043_WYG_039-1b>¶
　　　爾十五世孫諾延泰與其兄昆都倫岱青㳺牧呼¶
　　　倫貝爾均稱阿嚕䝉古昆都倫岱青裔詳阿嚕科¶
　　　爾沁部總𫝊諾延泰子四長僧格號墨爾根和碩¶
　　　齊次索諾木號逹爾漢台吉次鄂木布號布庫台吉¶
　　　次伊爾扎木號墨爾根台吉四子分牧而處後遂¶
　　　為其部稱天聰四年阿嚕諸部長内附伊爾扎木¶
　　　來獻駝馬貂皮¶
賜晏¶
<pb:KR2g0043_WYG_039-2a>¶
命坐大貝勒代善右以優異之五年僧格從征明大凌河¶
　　　敗錦州援兵獻俘百餘¶
賜酒勞飲給陣獲甲仗六年僧格從征察哈爾七年索諾¶
　　　木鄂木布伊爾扎木相繼獻駝馬¶
賚甲胄雕鞍鞓帶及幣八年鄂木布伊爾扎木復獻駝馬¶
命諸貝勒以次宴之尋¶
遣大臣赴碩翁科爾定諸藩牧以都木逹都騰格里克鄂¶
　　　多爾台為其部牧界九年夏伊爾扎木隨大軍收¶
<pb:KR2g0043_WYG_039-2b>¶
　　　察哈爾汗子額哲盡降其衆冬獻駝馬貂皮崇徳¶
　　　元年¶
宣諭朝鮮其部伊爾遜徳齎書從遇明皮島兵阻擊斬二¶
　　　人還得¶
優賚是年授鄂木布扎薩克俾統四子部落三年伊爾扎¶
　　　木從征明山東四年從征松山師旋以前遣兵不¶
　　　及額又弗朝正議奪所屬人户¶
詔從寛罰牲畜五年來朝¶
<pb:KR2g0043_WYG_039-3a>¶
賚甲胄弓矢綵幣六年¶
上親征明圍松山其部將多爾拜隨大軍設伏髙橋及桑¶
　　　阿爾齋堡追杏山逃卒獲之順治元年從入山海¶
　　　闗擊流賊李自成六年四月追叙所屬昻安導鄂¶
　　　木布等來歸功予世職康熙十年所部歉收¶
詔以宣府及歸化城儲粟賑之十三年調兵協𠞰陜西叛¶
　　　賊王輔臣¶
諭嘉其聞命即赴十四年由寜夏進𠞰尋分防太原大同¶
<pb:KR2g0043_WYG_039-3b>¶
　　　十五年調赴河南聽江西大軍檄𠞰逆藩呉三桂¶
　　　十七年以厄魯特額爾徳尼和碩齊等掠烏喇特¶
　　　牧¶
諭嚴防汛二十一年¶
詔發大同宣府儲粟賑所屬貧户復以察哈爾牧産贍之¶
　　　二十七年噶爾丹侵喀爾喀仍¶
諭防汛二十九年選兵赴圖拉河偵噶爾丹會噶爾丹由¶
　　　喀爾喀河追襲昆都倫博碩克圖衮布¶
<pb:KR2g0043_WYG_039-4a>¶
詔移兵駐歸化城尋撤還三十四年¶
諭備兵聽西路軍調三十五年隨大將軍費揚古敗噶爾¶
　　　丹於昭莫多復簡兵百防喀爾喀親王善巴汛三¶
　　　十六年朔漠平¶
賜從征及坐塘監牧諸弁兵銀雍正九年從𠞰噶爾丹䇿¶
　　　凌乾隆十八年議𠞰逹瓦齊¶
　詔購駝馬送軍所部一旗駐烏蘭額爾濟坡與茂明安¶
　　　烏喇特喀爾喀右翼諸部統盟於烏蘭察布其爵¶
<pb:KR2g0043_WYG_039-4b>¶
　　　為扎薩克多羅逹爾漢卓哩克圖郡王¶
　　　扎薩克多羅逹爾漢卓哩克圖郡王鄂木布列𫝊¶
　　　鄂木布四子部落人姓博爾濟吉特元太祖弟哈¶
　　　布圖哈薩爾十六世孫天聰七年來朝八年偕兄¶
　　　僧格索諾木弟伊爾扎木等會大軍於錫喇烏蘇¶
　　　從征明入得勝堡克堡四有敵兵三百自大同城¶
　　　潛出追擊之俘附明䝉古務巴什索諾木朗素等¶
　　　師旋以柰曼翁牛特部違令罪各罰駝馬¶
<pb:KR2g0043_WYG_039-5a>¶
詔分給鄂木布崇徳元年獻駝馬貂皮¶
賜宴及甲胄雕鞍綵幣授扎薩克¶
賜號逹爾漢卓哩克圖二年遣使貢駝馬三年春從征喀¶
　　　爾喀扎薩克圖汗偵遁乃還冬隨貝勒岳託征明¶
　　　敗太監馮永盛軍四年以巴林部從征喀爾喀私¶
　　　遣馬先歸罪議罰户口¶
詔賜鄂木布十之六六年春遣使蒙庫色來朝¶
賚綵幣復以其屬博内從征索倫凱旋¶
<pb:KR2g0043_WYG_039-5b>¶
賚甲胄弓矢裘服金幣冬獻駝馬七年來朝尋以大軍征¶
　　　明錦州松山㨗慶獻駝馬貂皮¶
賜幣布順治三年以蘇尼特部騰機思等叛逃率衆徃𠞰¶
　　　陣斬台吉烏班岱多爾濟思喀莾固思額爾宻克¶
　　　碩逹等擒叛屬百五十餘獲駝馬牛羊甚衆¶
命即賜之六年封多羅郡王¶
詔世襲罔替是年冬睿親王多爾衮征喀爾喀鄂木布以¶
　　　兵會什巴爾台其屬博内偵敵踪失實議罰牲畜¶
<pb:KR2g0043_WYG_039-6a>¶
　　　以前屢効戎績宥之十年鄂木布卒子巴拜襲¶
　　　一次襲巴拜鄂木布長子順治十年襲扎薩克多¶
　　　羅逹爾漢卓哩克圖郡王康熙二年卒子沙克都¶
　　　爾襲¶
　　　二次襲沙克都爾巴拜長子康熙三年襲扎薩克¶
　　　多羅逹爾漢卓哩克圖郡王十四年駐牧宣府左¶
　　　翼四旗察哈爾為叛賊布爾尼所煽毁邊私遁沙¶
　　　克都爾馳奏¶
<pb:KR2g0043_WYG_039-6b>¶
諭奬之¶
賜御服貂裘復以沙克都爾遣屬額布根畢哩克等擒喀¶
　　　爾喀右翼鎮國公扎穆素叛卒五¶
詔給所獲十六年卒子逹木巴琫素襲¶
　　　三次襲逹木巴琫素沙克都爾長子康熙十七年¶
　　　襲扎薩克多羅逹爾漢卓哩克圖郡王三十一年¶
　　　卒子三濟扎布襲¶
　　　四次襲三濟扎布逹木巴琫素長子康熙三十一¶
<pb:KR2g0043_WYG_039-7a>¶
　　　年襲扎薩克多羅逹爾漢卓哩克圖郡王三十五¶
　　　年從西路大軍擊噶爾丹於昭莫多四十九年卒¶
　　　子阿喇布坦多爾濟襲¶
　　　五次襲阿喇布坦多爾濟三濟扎布長子康熙四¶
　　　十九年襲扎薩克多羅逹爾漢卓哩克圖郡王雍¶
　　　正九年¶
詔授副將軍率兵駐固爾班賽堪防噶爾丹䇿凌十年移¶
　　　駐伯格爾十二年移駐扎布堪十三年撤大軍還¶
<pb:KR2g0043_WYG_039-7b>¶
詔阿喇布坦多爾濟以兵千留駐烏里雅蘇台乾隆元年¶
　　　自軍還二十四年大軍平回部以督購駝馬功¶
　奬給幣三十六年以病罷子三長車稜旺扎勒襲次敏¶
　　　珠爾旺舒克授台吉次拉什雅木丕勒亦襲郡王¶
　　　六次襲車稜旺扎勒阿喇布坦多爾濟長子乾隆¶
　　　三十六年襲扎薩克多羅逹爾漢卓哩克圖郡王¶
　　　尋卒無嗣弟拉什雅木丕勒襲¶
　　　七次襲拉什雅木丕勒阿喇布坦多爾濟第三子¶
<pb:KR2g0043_WYG_039-8a>¶
　　乾隆三十六年襲扎薩克多羅逹爾漢卓哩克圖¶
　　郡王四十九年卒子朋楚克桑魯布襲¶
　　八次襲朋楚克桑魯布拉什雅木丕勒長子初授¶
　　一等台吉乾隆四十九年襲扎薩克多羅逹爾漢¶
　　卓哩克圖郡王¶
　¶
　¶
　¶
<pb:KR2g0043_WYG_039-8b>¶
　¶
　¶
　¶
　¶
　¶
　¶
　¶
欽定外藩䝉古回部王公表傳卷之三十九¶
