# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之九十
<pb:KR2g0043_WYG_090-1a>¶
欽定四庫全書¶
欽定外藩䝉古回部王公表𫝊卷之九十¶
　𫝊第七十四¶
　　公中扎薩克一等台吉車凌納木扎勒列𫝊¶
　　車凌納木扎勒青海和碩特人姓博爾濟吉特其¶
　　髙祖哈納克土謝圖為顧實汗伯兄有子二長秉¶
　　圖達頼烏巴什次洪果爾秉圖達頼烏巴什子二¶
　　長圖瑚爾綽克圖次墨爾根瑪拉葢自哈納克土¶
<pb:KR2g0043_WYG_090-1b>¶
　　謝圖祖博貝宻爾咱始稱衛拉特汗越四𫝊至圖¶
　　瑚爾綽克圖皆世為長嗣圖瑚爾綽克圖子四長¶
　　塔爾巴額爾克次達木巴達爾濟次僧格子即車¶
　　凌納木扎勒次扎木揚康熙三十六年哈納克土¶
　　謝圖裔從達什巴圖爾内附雍正元年羅卜藏丹¶
　　津叛脅車凌納木扎勒等附之不從賊黨掠其牧¶
　　以兵拒弗敵集昆弟子姓來歸自編屬丁為佐領¶
　　二年青海定¶
<pb:KR2g0043_WYG_090-2a>¶
遣歸牧三年設公中扎薩克二猶滿洲蒙古八旗之公中¶
　　　佐領也其一為喀爾喀族别有𫝊其一即和碩特¶
　　　族凡三十三台吉¶
詔以車凌納木扎勒領之授一等台吉八年凖噶爾掠其¶
　　　牧¶
上憫之¶
詔攜戚屬居京師十年卒無嗣¶
詔以其伯父達木巴達爾濟之子巴勒丹襲¶
<pb:KR2g0043_WYG_090-2b>¶
　　　一次襲巴勒丹車凌納木扎勒從弟初授二等台¶
　　　吉以凖噶爾侵牧失其孥孑身赴¶
　　京師¶
詔優養之雍正十一年襲公中扎薩克一等台吉¶
遣歸青海牧乾隆二十九年卒子達什車木伯勒襲¶
　　　二次襲達什車木伯勒巴勒丹長子乾隆二十九¶
　　　年襲公中扎薩克一等台吉四十七年¶
　詔青海諸扎薩克咸世襲罔替惟車凌納木扎勒及喀¶
<pb:KR2g0043_WYG_090-3a>¶
　　　爾喀達什敦多布所遺扎薩克仍以公中議襲¶
　　　公中扎薩克一等台吉達什敦多布列𫝊¶
　　　達什敦多布青海喀爾喀人姓博爾濟吉特喀爾¶
　　　喀祖格埒森扎扎賚爾琿台吉有子七名詳喀爾¶
　　　喀部𫝊鄂特歡諾顔其季也子青達瑪尼黙濟克¶
　　　號車臣諾顔有子二長唐古特墨爾根岱青三𫝊¶
　　　至通謨克授扎薩克輔國公𨽻喀爾喀扎薩克圖¶
　　　汗部别有𫝊次多爾濟阿喇布坦伊勒登徙牧青¶
<pb:KR2g0043_WYG_090-3b>¶
　　　海子訥克額爾徳尼阿海生達什敦多布不復歸¶
　　　喀爾喀部喀爾喀與和碩特同祖故喀爾喀族之¶
　　　徙牧青海者皆𨽻和碩特族雍正元年和碩特羅¶
　　　卜藏丹津叛脅青海喀爾喀諸台吉附已有根敦¶
　　　者訥克額爾徳尼阿海從子也二年聞大軍至迎¶
　　　降王大臣等議青海之喀爾喀請别設旗分佐領¶
　　　令勿𨽻和碩特族¶
允之三年¶
<pb:KR2g0043_WYG_090-4a>¶
詔喀爾喀族設公中扎薩克一以根敦領之授一等台吉¶
　　　青海厄魯特凡五族設公中扎薩克二一為和碩¶
　　　特族自車凌納木扎勒始别有𫝊一為喀爾喀族¶
　　　自根敦始未㡬以根敦嗜酒且與喀爾喀諸台吉¶
　　　隙不任扎薩克職罷之故不立𫝊先是噶爾丹侵¶
　　　喀爾喀根敦從多爾濟阿喇布坦伊勒登攜孥奔¶
　　　青海唐古特墨爾根岱青及子本塔爾岱青巴圖¶
　　　爾前卒孫墨徳卓哩克圖亦以避難從至後噶爾¶
<pb:KR2g0043_WYG_090-4b>¶
　　　丹就滅乞由青海還喀爾喀因¶
賜牧阿爾台額爾齊斯烏隴貴界餘仍留處青海墨徳卓¶
　　　哩克圖卒子通謨克嗣至是¶
詔根敦自青海徃附之乾隆三年¶
　上以喀爾喀族聚青海不忍令析處¶
　詔簡台吉領之以達什敦多布任公中扎薩克一等台¶
　　　吉四十年卒子羅卜藏車木丕勒先卒孫車徳爾¶
　　　襲¶
<pb:KR2g0043_WYG_090-5a>¶
　　　一次襲車徳爾達什敦多布孫乾隆四十二年襲¶
　　　公中扎薩克一等台吉四十七年¶
詔仍世以公中議襲¶
　¶
　¶
　¶
　¶
　¶
<pb:KR2g0043_WYG_090-5b>¶
　¶
　¶
　¶
　¶
　¶
　¶
　¶
欽定外藩䝉古回部王公表𫝊卷之九十¶
