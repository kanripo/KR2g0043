# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之二十三 
<pb:KR2g0043_WYG_023-1a>¶
欽定四庫全書¶
欽定外藩蒙古回部王公表傳卷之二十三¶
　𫝊第七¶
　　喀喇沁部總𫝊¶
　　喀喇沁部在喜峯口外至¶
　京師七百六十里東西距五百里南北距四百五十¶
　　里東界土黙特及敖漢西界察哈爾正藍旗牧厰¶
　　南界¶
<pb:KR2g0043_WYG_023-1b>¶
　盛京邊墻北界翁牛特元時有扎爾楚泰者生濟拉¶
　　瑪佐元太祖有功七𫝊至和通有衆六千户㳺牧¶
　　額沁河號所部曰喀喇心子格哷博囉特繼之生¶
　　子二長格哷勒泰宰桑為扎薩克杜稜貝勒固嚕¶
　　思竒布扎薩克一等塔布囊格哷爾二旗祖次圖¶
　　嚕巴圖爾為扎薩克鎮圖公色稜一旗祖格哷勒¶
　　泰宰桑子四長恩克次凖圖次鄂穆克圖均居喀¶
　　喇沁次莽古岱别𨽻土黙特見土黙特左翼鎮國¶
<pb:KR2g0043_WYG_023-2a>¶
　　　公善巴𫝊天聰二年二月恩克曽孫蘇布地以察¶
　　　哈爾林丹汗虐其部偕弟萬丹偉徴等乞内附表¶
　　　奏察哈爾汗不道喀喇沁被虐因偕土黙特鄂爾¶
　　　多斯阿巴噶喀爾喀諸部兵赴土黙特之趙城擊¶
　　　察哈爾兵四萬還值赴明請賞兵三千復殪之察¶
　　　哈爾根本動揺機可乗¶
皇帝儻興師進𠞰喀喇沁當先諸部至¶
諭遣使面諭七月遣喇嘛偕五百三十人來朝¶
<pb:KR2g0043_WYG_023-2b>¶
命貝勒阿濟格碩託迎宴刑白馬烏牛誓九月¶
上親征察哈爾蘇布地等迎㑹於綽洛郭勒¶
錫賚甚厚三年正月¶
敕所部遵¶
　　國憲六月蘇布地及圖嚕巴圖爾孫色稜等率屬來¶
　　　歸¶
詔還舊牧十月¶
上征明以塔布囊布爾哈圖為導入遵化駐兵羅文峪四¶
<pb:KR2g0043_WYG_023-3a>¶
　　　年布爾哈圖為明兵所圍擊敗之擒副將丁啟明¶
　　　及逰擊一都司二¶
詔嘉其功¶
賜莊田僕從及金幣六年由都爾弼從征察哈爾林丹汗¶
　　　遁以所收察哈爾糧貯遼河守之復分兵隨貝勒¶
　　　阿濟格略明大同宣府邊八年正月偕巴林阿嚕¶
　　　科爾沁阿巴噶諸部兵收撫察哈爾流民五月從征¶
　　　明大同至朔州九年正月¶
<pb:KR2g0043_WYG_023-3b>¶
詔編所部佐領以蘇布地子固嚕思竒布掌右翼色稜掌¶
　　　左翼五月選兵從征明敗之於遼河源崇徳元年¶
詔授布爾哈圖一等子¶
賜號岱達爾漢塔布囊畢喇什喇思哈布卓爾畢泰額墨¶
　　　爾齊各授世職有差别𨽻内蒙古旗二年¶
遣大臣阿什達爾漢等赴其部理庶獄三年七月¶
命畢喇什等赴張家口議明嵗幣及互市九月隨大軍自¶
　　　密雲入明邊敗其兵六千十月從征前屯衛及寧¶
<pb:KR2g0043_WYG_023-4a>¶
　　　逺七年從圍薊州過北京下山東順治元年從入¶
　　　山海闗擊流賊李自成六年從征喀爾喀康熙十三年¶
　　　大軍𠞰逆藩耿精忠等所部塔布囊霍濟格爾偕¶
　　　土黙特塔布囊善達等以兵赴兖州十七年¶
諭曰塔布囊霍濟格爾等前自兖州赴浙江聼康親王傑¶
　書調度各統所屬官兵征𠞰逆賊復深入閩省同大兵¶
　平定逆藩耿精忠行間効力身先士卒衝鋒陷陣奮勇¶
　用命深為可嘉宜降恩綸即行議叙以勵後効二十年¶
<pb:KR2g0043_WYG_023-4b>¶
上駐蹕和爾和¶
諭曰塔布囊霍濟格爾出征時最著勤勞今已溘逝朕至¶
　此地遣散秩大臣鄂齊爾等携茶酒往奠二十五年叙¶
　　　平浙江福建功¶
賜㕘領巴雅爾等十人世職二十九年從征噶爾丹敗之¶
　　　於烏蘭布通四十四年¶
詔増設一旗以塔布囊格哷爾領之五十四年¶
徴所部兵千赴推河坊禦䇿妄阿喇布坦尋¶
<pb:KR2g0043_WYG_023-5a>¶
命侍郎覺和托等携帑萬兩¶
賜之雍正九年從征噶爾丹䇿凌所部初設二旗右翼駐¶
　　　錫伯河北左翼駐巴顔珠爾克後増一旗駐左右¶
　　　翼界内與土黙特部二旗統盟於卓索圖爵六親¶
　　　王品級扎薩克多羅杜稜郡王一由貝勒晉襲附¶
　　　鎮國公一由貝子降襲輔國公一扎薩克固山貝¶
　　　子一由鎮國公晉襲扎薩克公品級一等塔布囊¶
　　　一附輔國公一¶
<pb:KR2g0043_WYG_023-5b>¶
　　　扎薩克多羅杜稜貝勒固嚕思竒布列𫝊(今襲親/王品級)¶
　　　　(多羅/郡王)¶
　　　固嚕思竒布喀喇沁部人姓烏梁罕元臣濟拉瑪¶
　　　十五世孫父蘇布地天聰二年從征察哈爾三年¶
　　　從征明克遵化州尋卒六年¶
上追念蘇布地與科爾沁土謝圖汗奥巴並¶
諭奬為最優之才八年六月固嚕思竒布隨大軍由都爾¶
　　　弼征明入得勝堡攻大同克堡一十一月¶
<pb:KR2g0043_WYG_023-6a>¶
上駐蹕察罕諾爾固嚕思竒布來朝獻駝馬九年正月授¶
　　　扎薩克五月從征明略平魯衛崇徳元年封固山¶
　　　貝子¶
賜多羅杜稜號尋隨武英郡王阿濟格征朝鮮三年隨鄭¶
　　　親王濟爾哈朗攻明前屯衛及寧逺五年來朝¶
賜儀仗六年六月從圍明錦州敗總督洪承疇援兵十一¶
　　　月偕都統譚泰等自黄崖口進圍薊州擊明總兵¶
　　　白騰蛟白廣恩兵三千敗之遂下山東明年還次¶
<pb:KR2g0043_WYG_023-6b>¶
　　　懐柔敗明總兵唐通等於螺山獻俘¶
上親宴之順治七年晉多羅杜稜貝勒¶
詔世襲㒺替十五年卒子三長圖巴色稜次扎什次班達¶
　　　爾沙相繼襲¶
　　　一次襲圖巴色稜固嚕思竒布長子順治十五年¶
　　　襲扎薩克多羅杜稜貝勒康熙三年卒弟班達爾¶
　　　沙襲¶
　　　二次襲班達爾沙固嚕思竒布第三子康熙三年¶
<pb:KR2g0043_WYG_023-7a>¶
　　　襲扎薩克多羅杜稜貝勒七年追叙其祖蘇布地¶
　　　功晉郡王爵仍¶
予世襲㒺替十年卒兄扎什襲¶
　　　三次襲扎什固嚕思竒布次子康熙十一年襲扎¶
　　　薩克多羅杜稜郡王十四年察哈爾布爾尼叛¶
命郎中瑪喇諭扎什與外藩諸部兵㑹𠞰時奈曼郡王扎¶
　　　木三叛應布爾尼約扎什往詭言科爾沁扎嚕特¶
　　　阿嚕科爾沁烏珠穆沁浩齊特阿巴噶諸部舉兵¶
<pb:KR2g0043_WYG_023-7b>¶
　　　應扎什謝之馳疏不附逆狀復語瑪喇曰扎木三¶
　　　徙察罕郭勒布爾尼移營就之兵已合外别無叛¶
　　　者瑪喇以¶
聞¶
上嘉其忠誠¶
賜御用甲胄旌之扎什復遣䕶衛丹西喇奏奈曼台吉鄂¶
　　　齊爾不從扎木三叛携孥奔臣牧¶
賜丹西喇三等達爾漢世職扎什尋隨撫逺大將軍信郡¶
<pb:KR2g0043_WYG_023-8a>¶
　　　　王鄂扎𠞰布爾尼至達禄敗之十六年¶
　上幸塞外¶
　駐蹕察罕河屯扎什來朝偕扎薩克鎮國公烏特巴拉等¶
　　　　請以所部兵千五百為前驅¶
　賚弓矢冠服器幣有差二十九年五月以偵𠞰噶爾丹¶
　命赴尚書阿喇尼軍尋¶
　諭留䕶軍糧勿從戎扎什遣子垂扎木素奏¶
　恩命恤臣甚至臣不材久蒙¶
<pb:KR2g0043_WYG_023-8b>¶
恩養苟可自効敢不報稱臣備兵九百願以臣屬塔布囊¶
　　　巴爾圖等督兵五百䕶糧臣躬率兵四百從征¶
允之七月隨裕親王福全敗噶爾丹於烏蘭布通三十一¶
　　　年¶
賜扎什及弁兵服幣有差三十五年扈¶
駕親征至克嚕倫河¶
賚鞍馬四十三年卒¶
詔建碑表墓子四長垂扎木素授塔布囊次噶爾臧次色¶
<pb:KR2g0043_WYG_023-9a>¶
　　　稜均襲郡王次諾木齊授塔布囊¶
　　　四次襲噶爾藏扎什次子康熙三十一年尚和碩¶
　　　端靜公主授和碩額駙四十三年襲扎薩克多羅¶
　　　杜稜郡王五十年以罪削爵¶
命其弟色稜襲子敏珠爾喇布坦封固山貝子别有𫝊¶
　　　五次襲色稜扎什第三子康熙五十年襲扎薩克¶
　　　多羅杜稜郡王五十六年卒子五長羅卜藏車布¶
　　　登封輔國公自有𫝊次伊達木扎布襲郡王次圖¶
<pb:KR2g0043_WYG_023-9b>¶
　　　新次羅卜藏次烏巴什均授塔布囊¶
　　　六次襲伊達木扎布色稜次子康熙五十六年襲¶
　　　扎薩克多羅杜稜郡王乾隆四年卒子喇特納錫¶
　　　第襲¶
　　　七次次喇特納錫第伊達木扎布長子乾隆四年¶
　　　襲扎薩克多羅杜稜郡王十六年¶
　命乾清門行走尋授盟長二十一年¶
　命御前行走四十八年偕巴林郡王巴圖敖漢固山貝¶
<pb:KR2g0043_WYG_023-10a>¶
　　子三濟扎勒等扈¶
駕幸盛京¶
諭奨其効力乆克抒忱悃¶
賜親王品級四十九年理藩院議喇特納錫第親王品¶
　　級係¶
恩封例弗予襲俟出缺時請¶
㫖¶
詔如議¶
<pb:KR2g0043_WYG_023-10b>¶
　　(附/)固山貝子敏珠爾喇布坦列𫝊(今襲鎮/國公)¶
　　敏珠爾喇布坦原襲杜稜郡王噶爾臧次子初授¶
　　一等塔布囊乾隆八年¶
諭曰敏珠爾喇布坦係世家子人材亦優可加恩封輔¶
　國公十二年¶
賜雙眼孔雀翎¶
命御前行走二十一年扈¶
駕木蘭行圍¶
<pb:KR2g0043_WYG_023-11a>¶
賜貝子品級二十四年晉封固山貝子二十五年卒理¶
　　藩院請停襲¶
諭曰敏珠爾喇布坦貝子爵並非由伊祖逓相承襲及¶
　軍前著有勞績所得因其在御前行走有年常隨圍¶
　獵加恩由塔布囊洊封固山貝子卒後理宜停襲苐¶
　念其効力年乆其子丹津達爾扎又在乾清門行走¶
　可加恩降襲鎮國公¶
　　一次襲丹津達爾扎敏珠爾喇布坦長子乾隆二¶
<pb:KR2g0043_WYG_023-11b>¶
　　十五年襲鎮國公四十九年理藩院議丹津達爾¶
　　扎所襲鎮國公係¶
恩封例弗予襲俟出缺時請¶
㫖¶
詔如議¶
　　(附/)輔國公羅卜藏車布登列𫝊¶
　　羅卜藏車布登杜稜郡王色稜長子雍正九年大¶
　　軍𠞰噶爾丹䇿凌奉¶
<pb:KR2g0043_WYG_023-12a>¶
詔偕貝子僧衮扎布選所部兵屯張家口外聴調¶
諭曰羅卜藏車布登係郡王子人材亦優今領兵前往軍¶
　營可加恩封輔國公十年偕喀爾喀親王額駙䇿凌等¶
　　　擊凖噶爾於額爾徳尼昭大敗之十一年¶
賜雙眼孔雀翎乾隆九年卒子阿喇布坦襲¶
　　　一次襲阿喇布坦羅卜藏車布登長子乾隆九年¶
　　　襲輔國公二十年卒子拉扎布襲¶
　　　二次襲拉扎布阿喇布坦長子乾隆二十年襲輔¶
<pb:KR2g0043_WYG_023-12b>¶
　　　輔國公四十九年¶
　詔世襲㒺替¶
　¶
　¶
　¶
　¶
　¶
　欽定外藩蒙古回部王公表傳卷之二十三¶
