# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之一百九 
<pb:KR2g0043_WYG_109-1a>¶
欽定四庫全書¶
欽定外藩䝉古回部王公表傳卷之一百九¶
　𫝊第九十三¶
　　吐魯番回部總𫝊¶
　　吐魯番回部在嘉峪闗外至¶
　京師八千三百五十里東界哈密西界喀喇沙爾南¶
　　至沙磧北至博克達山為天山界邑二十有九曰¶
　　塔呼曰納呼曰齊克塔木曰特庫斯曰洪曰舒歸¶
<pb:KR2g0043_WYG_109-1b>¶
　　曰色爾奇布曰魯克沁曰闢展曰英格曰喀喇和¶
　　卓曰阿斯塔納曰玉門口曰勒木丕曰交河城曰¶
　　雅木什曰安吉彦曰波衮曰托克遜曰伊拉里克¶
　　曰勒木津曰雅土溝曰漢暾曰蘇巴什曰僧吉木¶
　　曰罕和囉曰穆爾圖拉克曰布拉里克曰濟木薩¶
　　皆吐魯番屬漢為車師前王庭地唐宋稱吐蕃元¶
　　明稱吐魯番今仍之設扎薩克一居吐魯番城别¶
　　設官兵五百屯闢展以駐防大臣領之順治三年¶
<pb:KR2g0043_WYG_109-2a>¶
　　　吐魯番蘇勒檀阿布勒阿哈黙特阿濟汗遣都督瑪¶
　　　薩朗琥珀峯等奉表貢¶
詔京師會同館及蘭州予市以官役監勿市熟鐵與軍器¶
　　　違者罪¶
諭曰吐魯番乃元成吉思汗次子察哈岱受封之地前明¶
　立國隔絶二百八十餘載今幸而復合豈非天意乎爾¶
　等誠能恪修貢職時來朝賀大貢小貢悉如舊例則恩¶
　自相加豈有忽忘之理爾國所受有明敕印可遣使送¶
<pb:KR2g0043_WYG_109-2b>¶
　來以便裁酌授爾封爵蘇勒檀者猶䝉古稱汗明成化¶
　　　時酋號如之六年河西逆回丁國棟等叛據肅州¶
　　　陰通哈宻煽吐魯番助掠内地民大軍定肅州斬¶
　　　吐魯番頭目哈什克伽等閉嘉峪闗絶貢十年吐¶
　　　魯番使穆蘇喇瑪察帕克等叩闗請貢表署蘇勒¶
　　　檀賽伊特汗甘肅提督張勇責盡歸内地人民乃可¶
　　　十二年回使克拜齎葉爾𦍑表至獻内地民十五¶
　　　人以拜城薩嘛罕諸地使從表署阿布都喇汗勇¶
<pb:KR2g0043_WYG_109-3a>¶
　　　斥不盡歸内地民詰表異名違例故克拜告曰哈¶
　　　宻吐魯番葉爾羌長皆昆弟其父曰阿都喇汗居¶
　　　葉爾羌卒已久有子九長即阿布都喇汗居葉爾¶
　　　𦍑次即阿布勒阿哈黙特汗居吐魯番先二年卒¶
　　　次蘇勒檀賽伊特汗嗣之次巴拜汗居哈宻以得¶
　　　罪¶
天朝故為葉爾羌長所禁阿布勒阿哈黙特汗子代之次¶
　　　瑪哈黙特蘇勒檀居帕力次沙汗居庫車次早死¶
<pb:KR2g0043_WYG_109-3b>¶
　　　次伊思瑪業勒居阿克蘇次伊卜喇伊木居和闐¶
　　　前葉爾羌汗遣其弟自吐魯番請貢故表稱吐魯¶
　　　番汗名今以葉爾羌汗為昆弟長故表稱葉爾𦍑¶
　　　汗名察歸内地民百五十為凖噶爾巴圖爾琿台¶
　　　吉所掠存者僅十五人謹以獻小國不諳大體歸¶
　　　易表逾期乃獲至請即納貢¶
上嘉逺道誠¶
詔允之時青海台吉衮布憾葉爾羌嘗奪其屬將以兵襲¶
<pb:KR2g0043_WYG_109-4a>¶
　　　貢使偵甘肅巡撫周文煜徙貢使入甘州且嚴備¶
　　　馳遁明年貢使至京初議遣十人入¶
覲請益乃定額三十人從者三百留肅州請給糧賞川陕¶
　　　總督金礪奏前明羈縻外番多陋習吐魯番貪無¶
　　　厭入貢輙擕四五百人詭稱質孥不以歸牟利内¶
　　　地潜通哈密以故甘肅五郡回衆日多致滋前變¶
　　　今雖悔罪通貢然初至輙多擕男婦喋索糧物若¶
　　　仍聴留内地久將滋患¶
<pb:KR2g0043_WYG_109-4b>¶
上可其奏¶
賜吐魯番貢使宴定賞額獨峯駝四給緞絹各十二西馬¶
　　　一給緞絹各二蒙古馬三百二十四給緞絹如馬¶
　　　數璞玉千斤給絹三百餘物各給緞絹有差貢使¶
　　　分五等一等給緞絹各五襲衣一餘以次減尋¶
遣歸以吐魯番貢久仍¶
賜敕曰爾吐魯番早識時數貢賦維謹今又遣使入貢誠¶
　篤之意實可嘉悦念爾國逺隔山河䟦涉不易宜酬賞¶
<pb:KR2g0043_WYG_109-5a>¶
　賚用勸忠誠今遣歸來使特賜爾緞三百三十八疋絹¶
　七百二十疋以昭寵錫之意自此以後著五年一次進¶
　貢貢使入闗不得過百人不許携帯婦女進京人數止¶
　許三十人餘留住甘肅俟來京進貢人歸一齊出闗不¶
　得久留内地所帯貨物許在京會同館照例互市無得¶
　沿途借端遷延滋擾其進貢馬匹止大馬四匹又蒙古馬¶
　十五匹此外不許多貢用昭朕優恤逺人之意康熙十¶
　　　二年吐魯番使烏魯和卓等至貢西馬四䝉古馬¶
<pb:KR2g0043_WYG_109-5b>¶
　　　十五璞玉千斤表稱禡木特賽伊特汗署一千八¶
　　　十三年奏臣國向以方物入貢聞¶
天朝統一寰區私兾¶
恩寵過故明貢物視舊增䝉¶
諭貢期馬額臣國亂以故不獲如期至嗣仍前例或别定¶
　　　額惟¶
命¶
諭吐魯番道逺貢艱嗣令自璞馬外餘物免進二十年吐¶
<pb:KR2g0043_WYG_109-6a>¶
　　　魯番使伊思喇木和卓等貢璞馬如前額表署阿¶
　　　布勒穆咱帕爾蘓勒檀瑪哈瑪特額敏巴圖爾哈¶
　　　什汗奏¶
天朝都極東吐魯番居極西道逺請¶
賜恤¶
詔免貢馬二十五年復遣使烏魯和卓至表稱臣成吉思¶
　　　汗裔承蘇賚滿汗業謹守疆界向風殊切今特遣¶
　　　獻方物向入貢頭目所携僕從多留駐甘肅後漸¶
<pb:KR2g0043_WYG_109-6b>¶
　　　析寓西寧請遣歸便臣使往來¶
詔察吐魯番屬無居西寧者¶
遣使歸¶
諭所部知之三十四年大軍議征噶爾丹先是凖噶爾台¶
　　　吉噶爾丹強脅吐魯番為已屬兄僧格子策妄阿¶
　　　喇布坦與搆怨携父僧格舊臣七人走吐魯番尋¶
　　　徙和博克薩哩吐魯番為策妄阿喇布坦屬至是¶
　　　刑部尚書圖納請檄吐魯番令知罪祗噶爾丹勿¶
<pb:KR2g0043_WYG_109-7a>¶
　　　驚懼¶
詔允之三十五年噶爾丹敗遁葉爾羌汗阿卜都賽伊特¶
　　　自軍所降告葉爾羌有兵二萬吐魯番有兵五千¶
　　　請擕孥赴吐魯番宣¶
聖徳偕䇿妄阿喇布坦擒獻噶爾丹¶
上憫其情¶
遣歸噶爾丹尋走死䇿妄阿喇布坦師噶爾丹詐復不靖¶
　　　五十四年隂以兵襲哈密¶
<pb:KR2g0043_WYG_109-7b>¶
詔議大軍進勦事宜西安將軍席柱奏吐魯番隣哈密且¶
　　　凖噶爾隘當先取沿途設站運米屯兵巴里坤布¶
　　　隆吉爾俟馬壯由哈密北大山後烏蘭烏蘇路進¶
　　　闢展取吐魯番𫝊檄哈薩克布魯特諸部協勦䇿¶
　　　妄阿喇布坦¶
詔俟明年勦吐魯番五十五年議暫停進兵散秩大臣祁¶
　　　里徳奏俟來年由巴里坤𠞰吐魯番乗勢取珠勒¶
　　　都斯地¶
<pb:KR2g0043_WYG_109-8a>¶
諭軍所大臣等定議五十六年靖逆將軍富寧安請遣巴¶
　　　里坤兵分擊烏嚕木齊及吐魯番¶
諭曰大兵前進攻取吐魯番地招撫之即與哈宻𩔖既入¶
　國家版圖自不得不善為保䕶若襲撃兵勢稍弱凖噶¶
　爾擁衆援吐魯番或吐魯番有變志彼時不能守視必¶
　將得而復失著軍前大臣詳加籌議尋奏大兵抵吐魯¶
　　　番視易攻易守乃取之否則襲撃而還¶
諭嚴設備富寧安以兵抵烏嚕木齊擒賽因塔喇諸邑回¶
<pb:KR2g0043_WYG_109-8b>¶
　　　人百餘振旅還五十九年散秩大臣阿喇納以兵¶
　　　赴闢展魯克沁吐魯番諸城諭曰大兵征凖噶爾¶
　　　非仇爾也若不速决計將破爾城悔無及矣回衆¶
　　　乞降納畜械各五百餘撫其衆以總管沙克扎拍¶
　　　爾頭目阿克蘇勒坦等歸别有吐魯番頭目曰阿¶
　　　濟斯和卓者不即降走凖噶爾大軍旋策妄阿喇¶
　　　布坦授之兵脅吐魯番户數千徙喀喇沙爾中道¶
　　　脱歸者千餘户聚魯克沁以托克托瑪木特為總¶
<pb:KR2g0043_WYG_109-9a>¶
　　　管拒凖噶爾兵六十年議政大臣等請令富寧安¶
　　　統大軍屯烏蘭烏蘇别選兵取吐魯番得地即以¶
　　　兵守會吐魯番回人阿喇布坦等抵富寧安軍訴¶
　　　回衆不堪凖噶爾虐約内附且獻所獲凖噶爾甲請¶
　　　大軍援¶
諭曰策妄阿喇布坦既不能徙回人赴喀喇沙爾又不能¶
　䕶衛凖噶爾足見萬不能敵我軍此機斷不可失今收¶
　復吐魯番若不守視恐自凖噶爾來歸者回人妄行殺¶
<pb:KR2g0043_WYG_109-9b>¶
　掠此路必致阻隔著富寧安簡兵一千赴吐魯番収納¶
　降回留兵駐視回人等歸降於我與凖噶爾世成仇敵¶
　即係我民巴里坤距吐魯番止六百里如䇿妄阿喇布¶
　坦率衆侵擾我師往援為途不逺富寕安預飭回人於¶
　我師尚未抵境時若有凖噶爾使及逃人至萬勿隐匿¶
　侵犯即行解送時凖噶爾博斯和勒額穆齊宰桑以兵¶
　　　襲吐魯番托克托瑪木特等乞援撫逺大将軍固¶
　　　山貝子允禵偕富寧安等議大軍征凖噶爾賊必¶
<pb:KR2g0043_WYG_109-10a>¶
　　　竄留兵少無濟多則糧運艱不留兵魯克沁回衆¶
　　　萬必乞内徙不収撫師旋後恐厄魯特乗之欲収¶
　　　撫恐無以資口食徙屯哈密恐地狹不給徙布隆¶
　　　吉爾達里圖沙磧難行且喀喇沙爾諸城邇吐魯¶
　　　番大軍至相繼附必請留兵䕶以故不即進¶
申命之乃遣阿喇納以兵二千馳援吐魯番副都統莊圖¶
　　　穆克登各督兵二千繼之别以兵八千屯鄂隆吉¶
　　　科舍圖色畢特伊勒布爾和碩路為應阿喇納抵¶
<pb:KR2g0043_WYG_109-10b>¶
　　　吐魯番遇凖噶爾賊二千餘迎撃之賊棄騎走俘¶
　　　斬百餘¶
詔興屯吐魯番六十一年議遣巴里坤兵五千赴吐魯番¶
　　　築城墾地輓糧守汛防禦凖噶爾賊雍正二年吐¶
　　　魯番納屯糧五千餘石嗣嵗報穫數以贏計三年¶
　　　撤大兵還¶
諭曰策妄阿喇布坦乞和請給吐魯番地朕因諭將從前¶
　内附諸酋長徙入内地據將軍穆克登奏吐魯番回衆¶
<pb:KR2g0043_WYG_109-11a>¶
　共萬餘若但徙首領數人不遷所屬生計必致艱窘且¶
　伊所屬回人願内徙者甚衆朕思𤓰州沙州地甚寛廣¶
　亦必用人耕種若有願移徃者可即給一二年養贍令¶
　其耕種羅卜諾爾回人亦照吐魯番例有願移者從所¶
　部酋長至不願者仍留本處大軍之屯吐魯番也羅卜¶
　　　諾爾頭目固爾班等至請以喀喇和卓喀喇庫勒¶
　　　邑千餘衆内附羅卜諾爾鄰吐魯番為巨澤葉爾¶
　　　羌喀什噶爾諸境水六十餘滙之回衆習水居稱¶
<pb:KR2g0043_WYG_109-11b>¶
　　　不便徙内地¶
詔聽之闢展魯克沁吐魯番諸城回衆徙至者六百五十¶
　　　户¶
詔給駝馬廬幙四年安置肅州金塔寺威魯堡諸地以托¶
　　　克托瑪木特為總管六年托克托瑪木特與闢展¶
　　　頭目伊特格勒和卓以違言故搏斃川陜總督岳¶
　　　鍾琪遣諭曰爾等久為凖噶爾虐䝉¶
恩内徙今因私忿輙爭若仍聚處恐相激生變必視内地¶
<pb:KR2g0043_WYG_109-12a>¶
　　　律治罪爾等去留惟便回衆謝罪固請留¶
諭嗣勿妄滋釁違者論死八年寧逺大將軍岳鍾琪統大¶
　　　軍屯巴里坤私遣使赴吐魯番載軍糧會入¶
覲凖噶爾襲汎盗駝馬總兵樊廷等馳擊之敗遁九年䕶¶
　　　理寧逺大將軍紀成斌偵凖噶爾侵吐魯畨遣兵¶
　　　援¶
諭責之曰紀成斌聞賊侵吐魯畨遣樊廷等統兵四千徃¶
　援實為錯謬從前採買吐魯番糧石本應給與運價令¶
<pb:KR2g0043_WYG_109-12b>¶
　其自送軍營計不出此遣官兵發駝馬逺行運送致啟¶
　賊心去冬逆夷猖獗後猶不將運糧弁兵撤回此則踈¶
　忽之甚者也惟是朕以怙冒萬方為心若坐視吐魯番¶
　被冦侵掠而不為之籌畫保䕶朕心實所不忍前曽降¶
　㫖吐魯番衆若畏懼凖噶爾即移向近地居住是以托克¶
　托瑪木特帯領之人移駐近邉者皆享安寧之福可再¶
　行曉諭回人等倘自量力不能敵不妨仍為移避之計¶
　朕當從厚賞給行資使之得所若此番曉諭後伊等仍¶
<pb:KR2g0043_WYG_109-13a>¶
　復觀望不至則賊人再來侵掠時聴伊等自為計我軍¶
　不復往䕶之矣¶
命甫下樊廷兵抵吐魯番凖噶爾遁師還凖噶爾復來襲¶
　　　吐魯番乞援師不復遣¶
諭曰凖噶爾賊侵吐魯番徒欲疲勞我士馬故為此出没¶
　詭計朕閲紀成斌奏即嚴加申飭賊人未見我師果潛¶
　遁無踪矣賊之狡獪如此是以諭令吐魯番人衆商酌¶
　遷移暫避之計盖欲善為保全之以俟大軍凱旋共享¶
<pb:KR2g0043_WYG_109-13b>¶
　昇平福也今凖噶爾復侵吐魯番大營未曾發兵前往¶
　朕思賊人若仍以千餘衆侵擾吐魯番彼地城垣兵力¶
　自足捍禦倘賊復傾衆至吐魯番力不能支朕心有所¶
　不忍况伊等前次感恩望濟之言甚為懇切朕又有令¶
　其遷移暫避之㫖料賊人必知之倘乗其遷移之際而¶
　侵害刼掠吐魯番人因遵㫖而受累尤朕心所惻然者¶
　也著岳鍾琪酌視應否往援變通辦理不必固執前説¶
　至賊衆去後吐魯番回有情願遷移者又如何沿途防¶
<pb:KR2g0043_WYG_109-14a>¶
　䕶不受賊人刼奪侵掠著岳鍾琪悉心經理會肅州威¶
　　　魯堡回民告饑¶
諭曰前因凖噶爾肆虐吐魯番回民畏其侵掠有願移居¶
　内地者諭令地方有司善為安置撫綏使之寛裕從容¶
　得所項聞在肅州居住回民等田瘠水少収成歉薄所¶
　有牲畜亦不敷用生計未免艱難著署陜甘總督查郎¶
　阿酌定加恩撫理事宜即以此諭吐魯番移駐内地回¶
　民知之鍾琪尋奏偵凖噶爾圍魯克沁請率兵三千馳¶
<pb:KR2g0043_WYG_109-14b>¶
　　　進賊遁即駐吐魯番¶
諭曰朕恐凖噶爾賊以大力侵吐魯番伊等不能抵敵為¶
　其所困已降㫖令岳鍾琪酌量發兵應援若果確有所¶
　見即應遣兵速往吐魯番乃阿爾䕶喀喇沙爾兩路闗¶
　鍵既駐我軍將來築城烏嚕木齊時呼吸相應賊人不¶
　敢襲我軍後况我軍正欲進攻凖噶爾賊若賊果以大¶
　衆犯吐魯番我軍不勞逺行可以殄滅亦為善策爾其¶
　悉心籌議鍾琪奏遣總兵張元佐率兵三千赴吐魯番¶
<pb:KR2g0043_WYG_109-15a>¶
　　　别以兵六千屯塔呼及洮賚隘凖噶爾賊圍魯克¶
　　　沁越四旬餘不下復以木梯三百攻喀喇和卓回¶
　　　衆拒斬五百餘級賊聞我師將至棄甲械竄¶
上以凖噶爾數擾吐魯番雖失利將復增衆至我軍往援¶
　　　不值誤自取糧吐魯番始致進退兩失之¶
飭責岳鍾琪罪凖噶爾尋侵吐魯番副將王廷瑞等撃斬¶
　　　二百餘賊遁¶
諭曰此次幸獲小勝不足為喜朕更為吐魯番憂之賊人¶
<pb:KR2g0043_WYG_109-15b>¶
　屢被吐魯番敗創懐恨益深必復以大衆報復可速𫝊¶
　諭吐魯番衆嗣後賊人來犯但當堅守城池不可迎戰¶
　若魯克沁一城可容回民人衆則令防守官兵堅守一¶
　城如一城不能容住多人可别住相近之喀喇和卓等¶
　處將馬匹牧畜収歸城中預貯芻薪以備應用賊衆若¶
　分兵來圍彼此固守堅壁清野俾賊無所肆其伎倆且有¶
　大軍襲其後奪取馬匹坐致疲斃自必逺遁然亦不可¶
　追逐賊衆長於騎射吐魯番回民十不及一若固守城¶
<pb:KR2g0043_WYG_109-16a>¶
　垣以拒敵賊人亦不及回民十之一用我之長乗彼之¶
　短此萬全無弊道也凡事當持重慎静為之但能保䕶¶
　吐魯番城垣人衆其功勝殺賊多矣十年凖噶爾遣宰¶
　　　桑額爾克得松犯喀喇和卓㕘將劉琰等鏖撃之¶
　　　賊敗走䕶理大將軍印務張廣泗奏吐魯番孤懸¶
　　　一隅舊設駐防兵八千自運糧兵五百外分屯各¶
　　　邑而勒木津塞木津漢暾三邑逼賊營請撤兵歸¶
　　　魯克沁喀喇和卓闢展英格四邑并令喀喇和卓¶
<pb:KR2g0043_WYG_109-16b>¶
　　　諸邑回衆聚魯克沁絶賊伺志從之時北路軍大¶
　　　敗凖噶爾賊於額爾徳尼昭賊創甚不敢復襲西¶
　　　路¶
諭曰賊人於北路大創後力量衰弱不能復侵擾吐魯番¶
　回民乗此遷移似屬應行朕思回民誠心内向屢拒賊¶
　鋒甚屬可嘉而冬月寒冷之時倉皇竄徙又甚可憫除¶
　在途加意防䕶外伊等至日務湏安置妥恊重加賞賚¶
　出其望外使老㓜男婦咸慶得所不可為愛惜錢糧起¶
<pb:KR2g0043_WYG_109-17a>¶
　見致負逺人内附之心也尋吐魯番頭目額敏和卓率¶
　　　回衆就道¶
上聞之¶
諭曰吐魯番逺在邊境外距巴里坤軍營尚有七八百里¶
　易為賊所窺伺我師難以庇䕶朕以仁愛為心是以聴¶
　其自便不強令歸順我朝致受賊人侵擾乃前嵗岳鍾¶
　琪并未奏聞直以己意遣官帯領駝隻前往採買米石¶
　致啓賊人侵擾額敏和卓與回衆等誠心歸順我朝奮¶
<pb:KR2g0043_WYG_109-17b>¶
　拒賊兵上年賊衆三次圍攻回衆與官兵并力抵禦不¶
　但全城無恙且出不意乗間撃刺屢挫賊鋒忠勇之氣¶
　甚屬可嘉然賊夷狡獪無常時以侵擾吐魯番為疲敝¶
　我師計是以議徙爾等近邊以避賊人侵害朕念爾等¶
　内徙之時賊人或於中途窺伺又恐男婦老㓜行役苦¶
　寒屢降諭㫖俟至日善為安置務令人人得所數月以¶
　來朕無時不以爾等安土重遷縈繋於心也今聞陸續¶
　啓行羣情踴躍朕心甚為欣慰因思年來爾等屢遇強¶
<pb:KR2g0043_WYG_109-18a>¶
　冦未遭戕害嗣此安居樂土世受我朝恩庇此皆爾等¶
　忠誠感格¶
上天寵錫福佑之明徴也著授額敏和卓為扎薩克輔國¶
　公其餘有應加恩賞授官職者俟大將軍查奏到日再¶
　降諭㫖已而吐魯番回衆屯塔勒納沁查郎阿奏請安¶
　　　置肅州王子莊¶
諭曰回民輸誠向化自應選給水土饒衍氣候和煦之地¶
　俾得樂業安居肅州王子莊水泉甚少亦不敷耕種朕¶
<pb:KR2g0043_WYG_109-18b>¶
　思𤓰州地土肥饒水泉滋潤氣候亦和與吐魯番回民¶
　原駐地風景相似且現在開墾地甚為寛濶庶足資回¶
　民耕牧由塔勒納沁遷至𤓰州地不甚逺可免䟦涉勞¶
　著署陜甘總督劉于義將吐魯番回衆安置𤓰州其築¶
　堡建屋給賜口糧牛具榖種各事宜著查郎阿自軍營¶
　遣武職大員先赴𤓰州會同悉心妥辦并遣官沿途䕶¶
　視回衆明年奏吐魯番自塔勒納沁徙瓜州凡八千一¶
　　　十三口¶
<pb:KR2g0043_WYG_109-19a>¶
詔廩給如初至額勿議減尋定所部頭目功次一等給正¶
　　　千户二等副千户三等正百户四等副百户各頒¶
　　　號紙乾隆二年定吐魯番來朝廪給限四旬扎薩¶
　　　克視喀爾喀輔國公正千户視佐領副千户而下¶
　　　視驍騎校十九年¶
　遣官赴𤓰州編旗隊置管旗章京副管旗章京叅佐領¶
　　　驍騎校各員如哈密例二十年𤓰州回兵三百從¶
　　　大軍征達瓦齊軍機大臣奏吐魯番舊係内地俟¶
<pb:KR2g0043_WYG_109-19b>¶
　　　凖噶爾定察獲頭目安置之併遣𤓰州扎薩克歸¶
　報可定邊右副將軍薩拉爾奏遣𤓰州扎薩克佐領愛¶
　　　特瑪特賫檄招吐魯番有伯克莽噶里克者遣使納¶
　　　户籍四百餘¶
　頒賜貂冠朝珠而莽噶里克率回兵百五十將赴薩拉¶
　　　爾軍道遇布爾古特賊掠駝馬不達而返復偕弟¶
　　　阿里尼咱爾集兵七十餘就道迎降定西將軍永¶
　　　常納户籍千餘永常遣莽噶里克歸牧阿里尼咱¶
<pb:KR2g0043_WYG_109-20a>¶
　　爾赴薩拉爾軍疏¶
聞書其名曰莽里克¶
上詢同異故以莽里克即莽噶里克告莽噶里克祖曰¶
　　瑪爾占楚克父曰圖黙爾庫濟世居吐魯番為總¶
　　管莽噶里克嗣稱達爾漢伯克有綽囉斯台吉噶¶
　　爾藏多爾濟輝特台吉巴雅爾者凖噶爾屬㳺牧¶
　　額琳哈畢爾噶鄰吐魯番聞大軍至請降巴雅爾¶
　　以乏畜産告永常遣赴吐魯番耕牧檄莽噶里克¶
<pb:KR2g0043_WYG_109-20b>¶
　　給榖種大軍尋抵伊犁定北將軍班第奏吐魯番¶
　　舊頭目莽蘇爾為元太祖裔居喀喇沙爾應遣歸¶
　　吐魯番轄舊屬至𤓰州回衆請遣官䕶歸魯克沁¶
　　軍機大臣議奏額敏和卓徙歸邇吐魯番頭目牧¶
　　恐不相安俟勘界定乃議徙達瓦齊既就擒撤𤓰¶
　　州兵歸尋阿睦爾撒納叛擾伊犁莽蘇爾不獲歸¶
　　吐魯番偕弟哈什木走葉爾羌後大軍定逆回霍¶
　　集占亂乃獲之以歸¶
<pb:KR2g0043_WYG_109-21a>¶
詔授一等台吉𨽻蒙古正白旗二十一年薩拉爾自伊¶
　　犁歸吐魯番莽噶里克迎告曰噶爾藏多爾濟等¶
　　盟俟擒阿睦爾撒納將以子諾爾布琳沁轄四衛¶
　　拉特抗¶
天朝師薩拉爾以¶
聞¶
詔勿遽聴回人言滋疑慮尋陜甘總督黄廷桂獻額敏¶
　　和卓繪吐魯番圖奏吐魯番不復有蒙古裔𤓰州¶
<pb:KR2g0043_WYG_109-21b>¶
　　回民願歸故土請視舊納凖噶爾賦為貢額¶
詔俟厄魯特靖乃徙復¶
諭曰伊等進貢方物若原係噶爾丹䇿凌之人今伊犁¶
　既定自應充作貢賦如係噶爾藏多爾濟及巴雅爾¶
　等所屬此番遷回故土應仍歸伊等管轄方為允協¶
　　已而阿睦爾撒納竄哈薩克¶
詔徙𤓰州回衆歸魯克沁莽噶里克請偕弟額什哩木¶
　　子呢雅斯入¶
<pb:KR2g0043_WYG_109-22a>¶
覲¶
詔留視牧以子弟一人代莽噶里克遣子白和卓至且¶
　　請視額敏和卓例編置旗隊¶
允之授公爵軍機大臣議奏吐魯番東界自闢展至喀¶
　　喇和卓令額敏和卓轄西界自伊拉里克至阿斯¶
　　塔克令莽噶里克轄又額敏和卓請給麥種千石¶
　　俟來嵗倍納租自第三年始每年納四千石莽噶¶
　　里克如之應各酌賞示勵又額敏和卓請設汛扎¶
<pb:KR2g0043_WYG_109-22b>¶
　　里布拉克塔呼納呼齊克塔木闢展五邑毎汎兵¶
　　五馬十請令莽噶里克并設汛伊拉里克諸邑從¶
　　之未幾噶爾藏多爾濟以巴雅爾叛告寧夏將軍¶
　　和起㩦索倫兵百徃𠞰檄額敏和卓莽噶里克兵¶
　　集闢展而噶勒雜特宰桑哈薩克錫喇布魯古特¶
　　台吉呢瑪隂應巴雅爾詭以兵千五百會和起望¶
　　兵至疑之遣莽噶里克徃偵莽噶里克紿曰我兵¶
　　也逾時呢瑪等操戈前莽噶里克自後譟和起偕¶
<pb:KR2g0043_WYG_109-23a>¶
　　從兵百死之¶
詔安西提督傅魁馳徃𠞰會白和卓入¶
覲旋抵哈密就擒諜者以噶爾藏多爾濟及從子扎納¶
　　噶爾布叛附呢瑪召莽噶里克莽噶里克不從且¶
　　遣兵助額敏和卓告¶
諭駐防巴里坤辦事大臣雅爾哈善曰此不過伊子白¶
　和卓未歸謬為㳟順之狀未可輕信已令傅魁領兵¶
　㑹同額敏和卓密商辦理仍著𫝊諭傅魁俟見莽噶¶
<pb:KR2g0043_WYG_109-23b>¶
　里克時即諭知伊子現在肅州并未加罪伊或親赴¶
　肅州即行觧京候朕辦理二十二年春傅魁兵次鹽¶
　　池莽噶里克擕厄魯特俘一馘十二迎告曰厄魯¶
　　特虐我甚我子入¶
覲不即歸以故擒獻厄魯特賊且將迎我子傅魁以執¶
　　而獻非己功磔莽噶里克及從者十九人詭稱道¶
　　遇莽噶里克撃斬三十三級¶
上以賊迎赴我軍且從者寡不俘獻反聚殱之情必詐¶
<pb:KR2g0043_WYG_109-24a>¶
詔械𫝊魁至¶
廷訊悉欺罔狀予辟宥白和卓罪自吐魯番取其妻黙¶
　　里克及弟托克托納咱爾等至𨽻䝉古正白旗後¶
　　白和卓由三等侍衛任鑲黄旗蒙古副都統莾噶¶
　　里克既死額敏和卓自魯克沁馳赴吐魯番擒斬¶
　　其從逆宰桑十餘人¶
詔徙居吐魯番兼轄莽噶里克屬户五百餘會霍集占¶
　　使詭入¶
<pb:KR2g0043_WYG_109-24b>¶
覲額敏和卓遵¶
㫖將遣屬赴葉爾羌書示莽噶里克獲罪誅吐魯番歸¶
　　己轄故令霍集占悔罪内附噶爾藏多爾濟等梗¶
　　道不果往大軍𠞰之敗遁其屬回沙呼里唐噶塔¶
　　爾等擕户百餘走魯克沁¶
詔𨽻吐魯番扎薩克¶
諭曰伊等久為噶爾藏多爾濟屬倘有潛通噶爾藏多¶
　爾濟之事乗間逃葉爾羌喀什噶爾等處俱未可定¶
<pb:KR2g0043_WYG_109-25a>¶
　著額敏和卓加意防範如尚屬安静即令其種地謀生¶
　形迹稍有可疑即奏聞請㫖辦理有沙拉斯瑪呼斯¶
　　者凖噶爾二十四鄂拓克之二也居喀喇沙爾之¶
　　海杜河西以庫爾勒伯克托克托鄰牧掠之托克¶
　　托挈弟阿卜都賚子色提克由羅卜諾爾走吐魯¶
　　番請内附授散秩大臣秩二品其屬瑪木特托爾¶
　　岱尋擕庫爾勒衆百餘至¶
詔𨽻吐魯番有潛遁者誅之二十三年户部侍郎阿里¶
<pb:KR2g0043_WYG_109-25b>¶
　　衮勦沙拉斯瑪呼斯賊兵抵羅卜諾爾羅卜諾爾¶
　　舊有户二千餘内附後不即徙凖噶爾虐其衆因¶
　　奔徙阿克蘇多倫諸城存者六百餘聞大軍擒達瓦¶
　　齊遣使擕鶴貢抵吐魯番值莾噶里克叛不達至¶
　　是伯克哈什哈呢雅斯呼里等獻户籍請降阿里¶
　　衮慰令暫𨽻吐魯番轄大軍尋討霍集占額敏和¶
　　卓以吐魯番兵從抵葉爾羌䕶衛錫丕呢雅斯等¶
　　撃賊獲傷¶
<pb:KR2g0043_WYG_109-26a>¶
奬賜翎頂明年春傷痊復固請從𠞰賊¶
詔給銀幣二十五年副管旗章京呼岱巴爾氐㕘領瑪¶
　　哲克勒木佐領瑪木特克勒木䕶衛阿璊密喇木¶
　　驍騎校蘇爾等以勦喀什噶爾逆回邁喇木呢雅¶
　　斯等功得¶
優賚二十六年二月陜甘總督楊應琚奏肅州威魯堡¶
　　安置吐魯畨回民計二百五十户墾地萬五千三¶
　　百六十餘畆户口日增地畆有限請遣千户珈如¶
<pb:KR2g0043_WYG_109-26b>¶
　　拉等歸吐魯番¶
詔廷議尋奏肅州回民較初附增額吐魯番已成樂土¶
　　且多可耕地應視𤓰州回民例悉遣歸但千户珈¶
　　如拉祖托克托瑪木特與額敏和卓俱被凖夷虐¶
　　先後歸應酌給附闢展吐魯番可耕地俟秋収後¶
　　徙往并以千户珈如拉百户伊明和卓為正副伯¶
　　克令闢展大臣徵賦從之三月¶
諭曰從前辦理回人莽噶里克後因伊屬人無所統束¶
<pb:KR2g0043_WYG_109-27a>¶
　暫令安置吐魯番交額敏和卓管理今大功告成回¶
　部皆朕臣僕自應各統其屬不相兼并朕意將此項¶
　回人内擇其賢能者授為伯克等職仍安置舊處¶
　查明舊日賦役照例供辦又阿里衮前因追賊至羅卜¶
　諾爾所收回人亦照此例辦理七月舒赫徳奏附闢¶
　　展之連木齊木有地六千畝闢展英格二邑有地¶
　　千餘畝請令千户珈如拉徙舊居魯克沁衆赴連¶
　　木齊木百户伊明和卓徙舊居闢展英格衆歸故¶
<pb:KR2g0043_WYG_109-27b>¶
　　地按户給田以珈如拉伊明和卓授五品伯克别¶
　　設六品副伯克二分轄九月奏羅卜諾爾部二一¶
　　為喀喇庫勒一為喀喇和卓喀喇庫勒置伯克一¶
　　約束難周請増一員協理喀喇和卓凡五邑各置¶
　　伯克一不相屬請令二員總管二員協理别設小¶
　　伯克一居吐魯番理賦役屬户百八十三每年納¶
　　哈什翎百枝海倫九張¶
詔廷議尋奏羅卜諾爾前以軍務未竣暫𨽻額敏和卓¶
<pb:KR2g0043_WYG_109-28a>¶
　　今回部蕩平自應一體辦理請定總管伯克秩五品¶
　　協理伯克及理賦役伯克秩六品五品缺出由闢¶
　　展大臣奏請六品缺出即行補授具奏納賦如前¶
　　額十月舒赫徳奏吐魯番莽噶里克屬及額琳哈¶
　　畢爾噶之沙呼里烏黙特等屬舊𨽻額敏和卓轄¶
　　給官榖充吐魯番役今僉稱安置久不願徙請以¶
　　莽噶里克屬户五百餘設總管四品伯克一協理¶
　　五品伯克二分理六品伯克五沙呼里等屬户七¶
<pb:KR2g0043_WYG_109-28b>¶
　　十四請即以沙呼里為總管五品伯克烏黙特為¶
　　協理六品伯克統𨽻闢展大臣轄二十七年闢展¶
　　辦事郎中徳爾格奏闢展屯田兵裁二百四十所¶
　　遺地畝舊以吐魯番額敏和卓屬六十户居闢展¶
　　九十三户居連木齊木威魯堡珈如拉屬六十户¶
　　居連木齊木二十七戸居英格每户給田五十請¶
　　令額敏和卓屬歸闢展珈如拉屬歸連木齊木以¶
　　便約束仍有餘田三千畝分給莽噶里克沙呼里¶
<pb:KR2g0043_WYG_109-29a>¶
　　回人等墾耕至裁汰兵丁所餘牲畜農具請量給¶
　　威魯堡回人令納糧抵¶
詔悉如議復¶
諭吐魯番免納糧以喀喇和卓托克遜屯田給回民為¶
　　世業所部旗一爵三扎薩克多羅郡王一附一等¶
　　台吉一二等台吉一¶
　¶
　¶
<pb:KR2g0043_WYG_109-29b>¶
　¶
　¶
　¶
　¶
　¶
　¶
　¶
欽定外藩䝉古回部王公表傳卷之一百九¶
