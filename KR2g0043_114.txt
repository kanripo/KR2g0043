# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之一百十四
<pb:KR2g0043_WYG_114-1a>¶
欽定四庫全書¶
欽定外藩䝉古回部王公表𫝊卷之一百十四¶
　𫝊第九十八¶
　　和碩特固山貝子納噶察列𫝊(居察哈爾之和碩/特今襲輔國公)¶
　　納噶察和碩特人姓博爾濟吉特元太祖弟哈布¶
　　圖哈薩爾之二十五世孫其髙祖達延曾祖衮楚¶
　　克相繼為唐古特汗衮楚克子二長拉蔵嗣稱汗¶
　　凖噶爾戕之次旺扎爾拉蔵子三長噶爾丹丹忠¶
<pb:KR2g0043_WYG_114-1b>¶
　　次索爾扎次色布騰噶爾丹丹忠子班珠爾以叛¶
　　誅索爾扎子四長即納噶察次達克巴次巴勒濟¶
　　見後𫝊次烏勒木濟為協理二等台吉色布騰别¶
　　授輔國公旺扎爾子曰貢額爾赫貢額爾赫子曰¶
　　特黙齊别授扎薩克一等台吉各有𫝊初凖噶爾¶
　　台吉策妄阿喇布坦遣将大策凌敦多卜襲唐古¶
　　特索爾扎被掠羈伊犁噶爾丹策凌嗣給户十養¶
　　之詭稱送歸唐古特卒不遣索爾扎齎恨死詳西¶
<pb:KR2g0043_WYG_114-2a>¶
　　蔵部𫝊噶爾丹策凌子策妄多爾濟納木扎勒懼¶
　　納噶察竄唐古特禁之大策凌敦多卜孫達瓦齊¶
　　與輝特台吉阿睦爾撒納及納噶察從兄班珠爾¶
　　暱班珠爾母博托洛克為策妄阿喇布坦女初適¶
　　噶爾丹丹忠生班珠爾尋復孕未産策妄阿喇布¶
　　坦誘殺噶爾丹丹忠以博托洛克給偉徴和碩齊¶
　　生子即阿睦爾撒納偕班珠爾助達瓦齊為逆達¶
　　瓦齊釋納噶察尋納噶察從阿睦爾撒納班珠爾¶
<pb:KR2g0043_WYG_114-2b>¶
　　並竄牧額爾齊斯誘哈薩克兵掠凖噶爾境達瓦¶
　　齊數蹙之乃為内附計乾隆十九年偕阿睦爾撒¶
　　納班珠爾請降屯牧喀爾喀汛入¶
覲熱河¶
賜宴¶
詔封輔國公時議征達瓦齊¶
遣納噶察歸牧聴命詭稱願返青海¶
諭俟達瓦齊亂定歸青海與留凖噶爾惟所便納噶察¶
<pb:KR2g0043_WYG_114-3a>¶
　　抵牧易辭告班珠爾稱奉¶
詔令和碩特族歸青海二十年將從大軍征達瓦齊¶
諭定北将軍班第詰其情納噶察復易辭稱奉¶
詔令由巴里坤徙牧班第責不符¶
㫖納噶察慚謝¶
上以其譎而喜事¶
詔班第宻察之復¶
諭曰納噶察徙牧青海志果誠情尚可憫俟事定後具¶
<pb:KR2g0043_WYG_114-3b>¶
　奏請㫖非必不可行事也大軍既抵伊犁納噶察慫¶
　　阿睦爾撒納私使哈薩克稱自統䝉古漢兵屯伊¶
　　犁喀爾喀貝勒車布登扎布時從軍責之曰爾¶
　　奉¶
天子命反若自統軍至可乎納噶察復依違其辭班第¶
　　斥不可以侍衛順徳訥携阿睦爾撒納使往阿睦¶
　　爾撒納覬為凖噶爾琿台吉納噶察遣宰桑錫哈¶
　　瑪私賂伊犁喇嘛等曰若阿睦爾撒納統凖噶爾¶
<pb:KR2g0043_WYG_114-4a>¶
　　必善育爾等復偕新降諸宰桑附巴噶斯約蘇圖¶
　　烏克圖等就阿睦爾撒納宻語竟夜班第促阿睦¶
　　爾撒納入¶
覲以喀爾喀親王額璘沁多爾濟監之就道詭遣納噶¶
　　察歸語班第曰阿巴噶斯偕伊犁喇嘛等言若不¶
　　令阿睦爾撒納統準噶爾衆寜剖腹死班第斥之¶
　　納噶察懼告阿睦爾撒納謀為免罪計阿睦爾撒¶
　　納叛遁¶
<pb:KR2g0043_WYG_114-4b>¶
詔額璘沁多爾濟携納噶察来将論罪以其属給輝特¶
　　台吉之不附逆者納噶察至傾阿睦爾撒納及班¶
　　珠爾逆謀¶
上以納噶察雖隂比無顯状且不匿逆謀¶
詔宥罪歸其属仍留輔國公爵先是杜爾伯特台吉伯¶
　　什阿噶什烏什伯克霍集斯等聞大軍定伊犁率¶
　　属降仍各留處其境至是定西将軍策楞統大兵勦¶
　　阿睦爾撒納納噶察請從軍贖罪¶
<pb:KR2g0043_WYG_114-5a>¶
詔賫敇往諭伯什阿噶什霍集斯等助擒逆而伯什阿¶
　　噶什以哈薩克掠其牧他徙納噶察将赴阿克蘇¶
　　有扈魯瑪台吉諾海竒齊克者自伊犁至以阿睦¶
　　爾撒納竄博囉塔拉告¶
諭納噶察曰爾其速赴巴里坤軍偵阿睦爾撒納竄跡¶
　或尚未至伊犁而策楞已勦逆黨阿巴噶斯等牧大¶
　軍自可直抵伊犁截賊竄路爾即不必赴阿克蘇就¶
　近至策楞軍所協理軍務若策楞雖勦阿巴噶斯等¶
<pb:KR2g0043_WYG_114-5b>¶
　牧而阿睦爾撒納已據伊犁爾即仍遵前㫖馳赴阿¶
　克蘇境二十一年𠫭賛大臣兆恵偵阿睦爾撒納據¶
　　伊犁授納噶察兵三百遣赴阿克蘇檄勿附逆納¶
　　噶察就道阿睦爾撒納為大軍所迫竄哈薩克¶
諭納噶察勿赴以効奔走績¶
詔晉封固山貝子未㡬卒無嗣弟達克巴降襲輔國公¶
　　一次襲達克巴納噶察弟乾隆十九年授二等台¶
　　吉二十年入¶
<pb:KR2g0043_WYG_114-6a>¶
覲授扎薩克時班珠爾以附阿睦爾撒納叛論誅¶
詔達克巴及弟巴勒濟免坐俟準噶爾定遣歸舊牧二¶
　　十一年襲輔國公尋卒無嗣弟巴勒濟襲¶
　　二次襲巴勒濟達克巴弟乾隆十九年授二等台¶
　　吉二十年授扎薩克二十一年襲輔國公尋請徙¶
　　歸青海¶
諭久處凖噶爾習水土若徙至青海非所宜二十二年¶
　　以同牧之輝特台吉車卜登多爾濟等叛誅¶
<pb:KR2g0043_WYG_114-6b>¶
詔巴勒濟族徙牧察哈爾四十八年¶
詔世襲罔替¶
　　和碩特輔國公色布騰列𫝊(居察哈爾/之和碩特)¶
　　色布騰和碩特人姓博爾濟吉特貝子納噶察從¶
　　祖父拉蔵汗見納噶察𫝊初凖噶爾以兵襲唐古¶
　　特色布騰甫五齡被掠比長羈伊犁逹瓦齊簒色¶
　　布騰謀棄之内附不獲間乾隆二十年大軍征達¶
　　瓦齊時達瓦齊與哈薩克搆兵遣色布騰偕庫本¶
<pb:KR2g0043_WYG_114-7a>¶
　　諾音台吉諾爾布屯特里木哈達防哈薩克以宰¶
　　桑鼐塔特監之定北将軍班第等将抵伊犁遣侍¶
　　衛鼐庫訥檄招色布騰與諾爾布謀殺宰桑鼐塔¶
　　特馳請降¶
頒賜貂冠朝珠尋入¶
覲熱河¶
賚白金千五百¶
詔封輔國公¶
<pb:KR2g0043_WYG_114-7b>¶
遣屯牧喀爾喀汛二十二年徙牧察哈爾四十八年¶
詔世襲罔替四十九年卒子達什喇布坦襲¶
　　一次襲達什喇布坦色布騰長子乾隆四十九年¶
　　襲輔國公¶
　　和碩特扎薩克一等台吉特黙齊列𫝊(居察哈爾/之和碩特)¶
　　特黙齊和碩特人姓博爾濟吉特貝子納噶察從¶
　　子父貢額爾赫為唐古特汗達延孫見納噶察𫝊¶
　　初準噶爾以兵襲唐古特貢額爾赫被掠特黙齊¶
<pb:KR2g0043_WYG_114-8a>¶
　　生凖噶爾地仍稱和碩特台吉從子班珠爾與聚¶
　　處乾隆十九年以避達瓦齊亂偕班珠爾来降屯¶
　　牧喀爾喀汛從㕘賛大臣努三勦烏梁海扺喀喇¶
　　莽柰偵宰桑赤倫及四得木齊属居吹地往擒之¶
　　復由索勒畢嶺馳赴布拉罕察罕托輝擒凖噶爾¶
　　宰桑庫克辛禡木特通瑪木特及扎哈沁包沁噶勒¶
　　雜特兵百五十餘乃還¶
詔授三等台吉二十年從征達瓦齊𨽻北路哨探隊抵¶
<pb:KR2g0043_WYG_114-8b>¶
　　額爾齊斯導額琳哈畢爾噶宰桑阿巴噶斯哈丹¶
　　烏勒木濟等降伊犁定入¶
覲熱河¶
詔授扎克一等台吉¶
賚白金千¶
賜孔雀翎時班珠爾以附阿睦爾撒納叛論誅¶
諭曰班珠爾同族台吉特黙齊及敦多克達什唐拉扎卜¶
　等俱不必辦理仍令照舊居住㳺牧二十二年徙牧察¶
<pb:KR2g0043_WYG_114-9a>¶
　　牧察哈爾四十八年¶
詔世襲罔替¶
　¶
　¶
　¶
　¶
　¶
　¶
<pb:KR2g0043_WYG_114-9b>¶
　¶
　¶
　¶
　¶
　¶
　¶
　¶
欽定外藩䝉古回部王公表傳卷之一百十四¶
