# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之一百二十
<pb:KR2g0043_WYG_120-1a>¶
欽定四庫全書¶
欽定外藩蒙古回部王公表𫝊巻之一百二十¶
　𫝊第一百四¶
　　公品級噶岱黙特列𫝊(居新疆/之回爵)¶
　　噶岱黙特烏什人初為拜城阿竒木伯克𨽻凖噶¶
　　爾乾隆二十一年聞大軍定凖噶爾棄拜城來歸¶
　　道遇逆賊阿睦爾撒納使脅附不從間道至伊犁¶
　　以告二十二年從定邉將軍成衮扎布勦厄魯特¶
<pb:KR2g0043_WYG_120-1b>¶
　　孽賊二十三年靖逆將軍雅爾哈善討逆回布拉¶
　　呢敦霍集占噶岱黙特請從¶
奬授三品總管¶
賜孔雀翎抵庫車霍集占以賊五千來援擊敗之¶
賚銀幣庫車克從赴阿克蘇烏什抵葉爾羌定邉將軍¶
　　兆恵遣偕副都統愛隆阿屯喀什噶爾路防賊援¶
　　霍集占以兵驟至抗兆恵軍於喀喇烏蘇噶岱黙¶
　　特等欲破圍入不得歸阿克蘇偕辦事大臣舒赫¶
<pb:KR2g0043_WYG_120-2a>¶
　　徳議集兵援和闐復告急噶岱黙特曰賊困我軍和¶
　　闐諸城驚懼不以兵拯恐滋變舒赫徳遣兵五百¶
　　赴和闐以二千援喀喇烏蘇噶岱黙特攜阿克蘇¶
　　伯克等列前隊告沿途回衆曰爾等或早悔罪身¶
　　及家無慮也否必就滅以故無梗道者明年喀喇¶
　　烏蘇圍破¶
詔擢一等侍衛尋授拜城伯克復從大軍征葉爾羌霍¶
　　集占等棄城竄尾擊之敗諸阿爾楚爾及伊西洱庫¶
<pb:KR2g0043_WYG_120-2b>¶
　　爾¶
詔封公品級明年來朝¶
召覲於¶
　正大光明殿¶
賜章服飲至豐澤園¶
賚銀幣行有期¶
召宴之¶
温諭遣歸¶
<pb:KR2g0043_WYG_120-3a>¶
詔授喀什噶爾阿竒木伯克有阿卜都喇伊木者霍集¶
　　占逆屬也初為喀什噶爾阿竒木伯克聞大軍至¶
　　請降¶
㫖宥從逆罪授葉爾羌伊什幹伯克至是偕噶岱黙特¶
　　等入¶
覲旋派蘇巴特伯克呢雅斯喀什噶爾商伯克邁喇木¶
　　等謀逆布偽檄達葉爾羌約為應阿卜都喇伊木¶
　　懼首之噶岱黙特語㕘賛大臣舒赫徳曰阿卜都¶
<pb:KR2g0043_WYG_120-3b>¶
　　喇伊木等聞賊倡亂不無疑懼請防之舒赫徳以¶
聞時叛賊呢雅斯等就擒阿卜都喇伊木族無附逆者¶
諭曰噶岱黙特心有所疑即行告禀具見悃誠但阿卜¶
　都喇伊木等係初次入覲轉回之人且邁喇木等黨¶
　與内並無伊子弟名目若以曽經霍集占委用遂懼¶
　其反覆則恐於伊等不無屈抑而回衆更生疑懼著¶
　舒赫徳宻諭噶岱黙特以天朝法度惟顯犯罪惡始¶
　行懲治從不無故猜疑致有屈抑但爾誠意可嘉恩㫖深¶
<pb:KR2g0043_WYG_120-4a>¶
　為奬許并明白曉示阿卜都喇伊木云爾等係入覲¶
　之人不但未知賊匪倡亂之事即子弟等亦全無附¶
　和者皇上已洞鑒情形與爾等無渉嗣後惟當矢心¶
　報効以期永承恩澤曉示後仍令照舊辦事二十六¶
　　年以噶岱黙特及葉爾羌阿竒木伯克鄂對無侵¶
　　漁回人習¶
詔増養亷示奬二十七年噶岱黙特倡議偕諸伯克輸¶
　　榖千石貯城邑贍貧户復助材建兵屋三百楹¶
<pb:KR2g0043_WYG_120-4b>¶
命奬賚二十八年喀什噶爾辦事左都御史永貴疏言¶
　　噶岱黙特告回部田畝資溝渠利喀爾喀河曰赫¶
　　色勒河出喀什噶爾西喀卜喀山溉東南托果斯¶
　　遷賽爾璊喀什噶爾哈喇克爾多羅特巴克阿爾¶
　　巴特派蘇巴特諸邑過巴爾楚克滙羅卜諾爾曰¶
　　托庸河出喀什噶爾西北托庸山溉東南玉斯圖¶
　　阿喇圖什阿爾琥呼爾罕阿斯圖阿喇圖什伯什克哷¶
　　木諸邑與赫色勒河合流曰圖巴里克河出喀什¶
<pb:KR2g0043_WYG_120-5a>¶
　　噶爾西南吉斯嶺及西界烏帕勒山上流向東溉¶
　　汗阿哩克塔斯琿赫色勒布伊諸邑下流向東北¶
　　與赫色勒河合流曰庫森塔斯琿河出喀什噶爾¶
　　西南英吉沙爾城西羌琿山溉東北英吉沙爾諸¶
　　邑散流入沙磧惟赫色勒布伊塔斯琿汗阿哩克¶
　　三邑分引圖巴里克河水不給用臣偕噶岱黙特¶
　　往視自赫色勒河東南浚渠四十餘里引水入赫¶
　　色勒布伊又視托庸河水湍急田畝被衝刷議建¶
<pb:KR2g0043_WYG_120-5b>¶
　　土石堤壩並鑿山石以弱水勢報¶
聞先是布嚕特額徳格訥鄂拓克長阿濟拜以霍罕額¶
　　爾徳尼伯克掠其邑憾之聞霍集雅特之丕色勒¶
　　伯克與搆難因潜兵襲霍罕使至葉爾羌掠布嚕¶
　　特樵者十人告梗道噶岱黙特察辭誣詰之會丕¶
　　色勒伯克與額爾徳尼伯克釋怨阿濟拜懼請¶
　　檄霍罕勿侵己永貴偕噶岱黙特責罪均令各安¶
　　處未㡬額爾徳尼伯克以布嚕特薩婁鄂拓克長¶
<pb:KR2g0043_WYG_120-6a>¶
　　沙巴圖掠市馬告噶岱黙特索所掠歸霍罕霍罕¶
　　復侵額徳格訥奪鄂斯邑永貴責霍罕罪霍罕詭¶
　　稱鄂斯為己舊屬不即歸額徳格訥時阿木都喇¶
　　伊木為喀什噶爾伊什幹伯克以不獲為阿竒木¶
　　懐逆志數通霍罕永貴等不之察遣侍衛托穆齊¶
　　圖偕阿卜都喇伊木赴霍罕責不聽命將以軍討¶
　　阿卜都喇伊木遣屬摩羅郭帕和卓哈勒黙特告¶
　　額爾徳尼伯克曰回部和卓皆就誅惟爾存今索¶
<pb:KR2g0043_WYG_120-6b>¶
　　侵地使不以兵從爾勿懼而迎且喀什噶爾兵寡¶
　　爾潜至我將為應額爾徳尼伯克懼市已以丕色¶
　　勒伯克搆難謝之托穆齊圖抵霍罕額爾徳尼伯¶
　　克不之迎示順逆義乃謝罪以鄂斯邑歸阿濟拜¶
　　托穆齊圖歸不以不迎故告二十九年噶岱黙特¶
　　屬噶帕爾赴市霍罕偵得情告噶岱黙特首之辦¶
　　事大臣納世通疏¶
聞¶
<pb:KR2g0043_WYG_120-7a>¶
詔磔誅其孥及赴霍罕使悉縁坐以噶岱黙特發逆謀¶
奬賜幣三十年烏什逆回賚哈木圖拉叛遣賊黨巴布¶
　　敦等乞援霍罕抵布嚕特揚稱諸城悉附逆噶岱¶
　　黙特自喀什噶爾遣屬愛特伊黙特赴布嚕特額¶
　　徳格訥薩爾巴噶什諸鄂拓克告自烏什外他城¶
　　皆安堵薩爾巴噶什長車里克齊遣弟海蘭達爾¶
　　赴軍噶岱黙特索逆使車里克齊擒巴布敦獻尋¶
　　克烏什¶
<pb:KR2g0043_WYG_120-7b>¶
詔叙噶岱黙特績四十年¶
詔世襲罔替尋卒子阿卜都喇璊襲¶
　　一次襲阿卜都喇璊噶岱黙特長子乾隆二十一¶
　　年從父至伊犂乞降¶
召入¶
覲二十五年¶
詔授拜城阿竒木伯克視英吉沙爾城伯克秩四品四¶
　　十年襲公品級四十一年卒子邁瑪第敏襲¶
<pb:KR2g0043_WYG_120-8a>¶
　　二次襲邁瑪第敏阿卜都喇璊長子初授二等台¶
　　吉乾隆四十一年襲公品級四十三年授拜城伊¶
　　什幹伯克四十八年理藩院議邁瑪第敏祖噶岱¶
　　黙特以軍功封爵請仍世襲罔替¶
詔如議¶
　　三等輕車都尉薩里列𫝊(居新疆/之回爵)¶
　　薩里烏什人初為阿竒木伯克霍集斯屬乾隆¶
　　二十年霍集斯奉我軍檄擒凖噶爾達瓦齊設伏¶
<pb:KR2g0043_WYG_120-8b>¶
　　烏什城外薩里𠂻甲從視達瓦齊至趨控馬達瓦¶
　　齊將引弓射薩里以刀斷其弦達瓦齊子羅卜扎¶
　　自後馳至刀擊薩里膊者三薩里傷固控之伏發¶
　　達瓦齊及子就擒二十三年大軍討逆回布拉呢¶
　　敦霍集占抵烏什霍集斯以城獻薩里從赴葉爾¶
　　羌禦霍集占於喀喇烏蘇明年春隨定邉右副將¶
　　軍富徳赴和闐時和闐圍甫觧衆志未定薩里𫝊¶
　　檄示之令勿驚懼富徳疏其功稱慎練可任事¶
<pb:KR2g0043_WYG_120-9a>¶
詔授五品¶
賞孔雀翎尋定葉爾羌以薩里為噶雜納齊伯克二十¶
　　五年烏什伯克阿琿等訐霍集斯請以薩里代¶
諭曰薩里果行走奮勉應再行酌量加恩若即授為阿¶
　竒木則奸險之徒羣以䧟人奪缺為得計時議遣兵¶
　　䕶屯田回民赴伊犂道由阿克蘇達海弩克薩里¶
　　輸馬百三十助理臺務¶
詔如例給值復¶
<pb:KR2g0043_WYG_120-9b>¶
優賚俟有伊什幹伯克等缺補授冬葉爾羌諸城伯克¶
　　以年班至¶
駕幸瀛臺跽列西華門外凡三十三人薩里居班首¶
上慰問之¶
賜尚方食¶
召覲於¶
　重華宫¶
賜茶果翌日¶
<pb:KR2g0043_WYG_120-10a>¶
御西厰幄次¶
詔預外藩蒙古宴¶
賚冠服銀幣明年春¶
遣歸二十七年葉爾羌辦事尚書都統新柱等偵布拉¶
　　呢敦屬摩羅巴喇特等匿巴達克山盗布拉呢敦¶
　　尸瘞派蘇巴特復竊育其孥遣薩里索且令巴達¶
　　克山伯克素勒坦沙以所掠齊特喇爾邑歸博羅爾¶
　　長沙瑚沙黙特行旬有九日抵巴達克山示之檄¶
<pb:KR2g0043_WYG_120-10b>¶
　　素勒坦沙獻摩羅巴喇特薩里攜赴派蘇巴特掘¶
　　得逆尸復索其孥素勒坦沙獻布拉呢敦妻三曰¶
　　珠賚哈曰巴特瑪曰額爾克揚子三曰和卓阿斯¶
　　瑪曰阿卜都哈里克曰和卓巴哈敦¶
奬給幣而齊特喇爾邑素勒坦沙不即歸薩里還新柱¶
　　等復遣往索乃悔罪以齊特喇爾給博羅爾¶
上念薩里奉使勞¶
賜三等輕車都尉復¶
<pb:KR2g0043_WYG_120-11a>¶
詔給幣俟阿竒木缺出輙列名¶
聞會阿克蘇伊什幹伯克頗拉特以罪禠職¶
詔薩里代三十年烏什逆回賚哈木圖拉等叛有額敏¶
　　者薩里弟也居烏什賊脅赴霍罕强應命宿畢徳¶
　　爾山伺偕行者寢走阿克蘇告變阿克蘇辦事副¶
　　都統卞塔海馳兵勦薩里助馬百復倡議偕伯克¶
　　阿卜都噶頗爾等助牛二百運糧濟軍¶
詔奬額敏不附逆復¶
<pb:KR2g0043_WYG_120-11b>¶
諭曰薩里等急公効力協助牲隻甚屬可嘉自當示¶
　以奬勸所助牛馬俱著賞給價值仍將朕加恩奬賞¶
　之意𫝊諭伊等知之薩里尋赴烏什請遣屬呼特呼¶
　　黙特入其城招脅從者賊不應鏖擊之奪瑚什塔¶
　　克峯險烏什城下¶
詔叙薩里績四十年卒子海色木襲¶
　　一次襲海色木薩里長子乾隆四十年襲三等輕¶
　　車都尉四十八年理藩院議海色木父薩里以軍¶
<pb:KR2g0043_WYG_120-12a>¶
　　功獲世職請予世襲罔替¶
詔如議¶
　¶
　¶
　¶
　¶
　¶
　¶
<pb:KR2g0043_WYG_120-12b>¶
　¶
　¶
　¶
　¶
　¶
　¶
　¶
欽定外藩蒙古回部王公表𫝊巻之一百二十¶