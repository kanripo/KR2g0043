# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之一百十二
<pb:KR2g0043_WYG_112-1a>¶
欽定四庫全書¶
欽定外藩䝉古回部王公表𫝊卷之一百十二¶
　𫝊第九十六¶
　　土黙特輔國公喇嘛扎布列𫝊(居歸化城/之土黙特)¶
　　喇嘛扎布土黙特人姓博爾濟吉特元太祖十六¶
　　世孫阿爾坦裔阿爾坦號格根汗初由河套徙豐¶
　　州灘築城架屋居之曰拜甡即明時訛為板升者¶
　　也明以其通好封順義王以歸化名所居城至今¶
<pb:KR2g0043_WYG_112-1b>¶
　　仍之阿爾坦子九長僧格號杜稜汗子噶爾圖以¶
　　避察哈爾東徙隣喀喇沁為土黙特東路即今駐¶
　　牧巴顔和碩之土黙特右翼扎薩克其居西路者¶
　　自格根汗凡四𫝊至博碩克圖汗仍居歸化城察¶
　　哈爾强役屬博碩克圖汗不従偕喀喇沁部布顔¶
　　台吉等敗察喀爾兵四萬於土黙特之趙城又敗¶
　　其赴張家口請明賞兵三千與察哈爾林丹汗交¶
　　惡博碩克圖汗卒林丹汗襲之有其衆¶
<pb:KR2g0043_WYG_112-2a>¶
　　本朝天聰六年大軍征察哈爾以林丹汗西奔唐古¶
　　　特移師趨歸化城博碩克圖汗子俄木布及其部¶
　　　頭目古祿格杭髙託博克等集衆降¶
詔安堵如故九年以林丹汗竄死大草灘¶
遣使取道歸化城往諭唐古特¶
命所部人䕶送之九年睿親王多爾衮率師收林丹汗子¶
　　　額哲於黄河西託里圖地貝勒岳託留駐歸化城¶
　　　所部人告變言俄木布乳母之夫毛罕潛通明沙¶
<pb:KR2g0043_WYG_112-2b>¶
　　　河堡守將以歸化城叛偽稱俄木布為西土格根¶
　　　汗且導明使約喀爾喀兵為外應岳託遣諜往喀¶
　　　爾喀兵在途追襲之無脱者毛罕伏誅執俄木布¶
　　　以歸¶
諭古祿格杭髙託博克分守歸化城轄土黙特部衆崇徳¶
　　　元年¶
詔編所屬三千三百餘丁為二旗以古祿格為左翼都統¶
　　　杭髙為右翼都統領之託博克尋代杭髙子巴桑¶
<pb:KR2g0043_WYG_112-3a>¶
　　掌右翼嗣是博碩克圖汗裔分隷左右翼稱台吉¶
　　喇嘛扎布祖素爾巴勒濟圖父達木巴世居歸化¶
　　城隷左翼乾隆二十年¶
詔徴歸化城土黙特兵千隨北路大軍𠞰達瓦齊於伊¶
　　犂喇嘛扎布獻馬三百助敘功授一等台吉¶
命乾清門行走二十一年奉¶
命隨承恩公明瑞赴巴里坤徙厄魯特達什達瓦部衆¶
　　於阿爾台並以其女妻和託輝特郡王青衮咱卜¶
<pb:KR2g0043_WYG_112-3b>¶
　　㑹青衮咱卜叛¶
詔隨左副將軍喀爾喀親王成衮扎布由烏里雅蘇台¶
　　進𠞰偵青衮咱卜欲遁俄羅斯復隨㕘賛大臣納¶
　　穆扎爾等輕騎尾之抵杭哈將噶斯青衮咱卜就¶
　　擒捷¶
聞¶
詔増設土黙特一旗封喇嘛扎布為輔國公授扎薩克¶
　　𨽻烏蘭察布盟¶
<pb:KR2g0043_WYG_112-4a>¶
敕曰朕仰荷天庥撫綏區宇中外臣工凡有効力宣猷¶
　勞績茂著者罔弗優封爵秩用奬忠勤爾土黙特一¶
　等台吉喇嘛扎布追擒叛逃奮勇有功朕甚嘉之爾¶
　其副朕豢養之隆恩歸撫爾旗人衆恪守典常靖共¶
　爾職勿蹈愆尤敗乃成業國有常刑勗哉毋斁二十¶
　　五年以不入¶
覲及違例妄行罪議削爵¶
諭曰喇嘛扎布自優封公爵以來不思感激朕恩奉公¶
<pb:KR2g0043_WYG_112-4b>¶
　守法乃日躭逸樂恣意妄為本應照議削爵但念公¶
　爵究係従前勤勞所得著加恩免削其扎薩克及乾¶
　清門行走之處一併革退飭令回旗効力三十一年¶
　　卒子索諾木旺扎勒襲¶
　　一次襲索諾木旺扎勒喇嘛扎布次子乾隆三十¶
　　一年襲輔國公四十九年¶
詔世襲㒺替¶
　　原授土黙特左翼都統古祿格列𫝊(居歸化城之/土黙特今改)¶
<pb:KR2g0043_WYG_112-5a>¶
　　　　(襲三等子/兼三等男)¶
　　　古祿格土黙特人姓納喇其先本姓土黙特因滅¶
　　　扈倫國之納喇部遂以為姓世居葉赫部古祿格¶
　　　以葉赫部亡往依土黙特部博碩克圖汗於歸化¶
　　　城號楚琥爾嗣博碩克圖汗卒察哈爾林丹汗攻¶
　　　滅土黙特役屬之天聰六年大軍征察哈爾古祿¶
　　　格偵林丹汗由歸化城西遁懼掠匿山呰乃免旋¶
　　　請内附九年來朝¶
<pb:KR2g0043_WYG_112-5b>¶
優賚之崇徳元年授左翼都統與右翼都統杭髙並駐守¶
　　　歸化城三年春以喀爾喀扎薩克圖汗擁衆逼歸¶
　　　化城馳疏¶
聞¶
上統大軍征之扎薩克圖汗遁師旋¶
諭古祿格及右翼都統杭髙曰爾等所守城小壕狹勢難¶
　禦敵宜於城外建築層垣以資捍衛垣如城然髙一丈¶
　五尺濶稱之俾可屯兵其上垣四面置四門門各置甕¶
<pb:KR2g0043_WYG_112-6a>¶
　城四隅各建望樓垣外環以深壕工竣之日内城外垣¶
　嚴加防守敵自不敢窺伺爾等其善為之夏率㕘領韜¶
　　　瑚等九十六人來朝¶
遣官迎宴¶
詔授一等男爵¶
賜弓矢冠服冬遣烏巴什等貢朝珠文綺四年獻所獲明¶
　　　嵗給幣五年授其子烏克蘇穆佐領職俾協守歸¶
　　　化城六年正月古祿格遣弟巴圖等貢駝馬三月¶
<pb:KR2g0043_WYG_112-6b>¶
　　　復遣使納穆習禮等解送來降蒙古¶
奬賜白金有差順治元年遣使獻方物¶
賜雕鞍弓矢皮幣二年¶
奬宣力乆勤勞懋著晉爵三等子¶
特頒珠頂貂帽朝衣玉帶甲胄弓矢等物以殊異之六年¶
　　　睿親王多爾衮征喀爾喀古祿格以兵來會偵喀¶
　　　爾喀遁乃歸康熙五年卒長子烏巴什泰襲三等¶
　　　子¶
<pb:KR2g0043_WYG_112-7a>¶
召赴京𨽻䝉古正白旗第子子錫喇布留歸化城襲都統¶
　　　一次襲錫喇布古祿格第四子康熈五年由佐領¶
　　　襲都統九年卒子古睦徳襲¶
　　　二次襲古睦徳錫喇布長子康熈九年由佐領襲¶
　　　都統二十二年内大臣竒塔特等奉使厄魯特察¶
　　　獲所掠歸化城人巴朗歸之古睦徳二十五年古¶
　　　睦徳來朝以厄魯特巴圖爾額爾克濟農和囉理¶
　　　攜衆降將由歸化城入¶
<pb:KR2g0043_WYG_112-7b>¶
覲¶
命速歸䕶降衆未㡬以廢職罷都統¶
召赴京授佐領隸蒙古正白旗其叔父阿喇納襲都統¶
　　　三次襲阿喇納古祿格第五子康熙二十五年由¶
　　　佐領襲都統二十七年偕副都統阿迪等選兵偵¶
　　　禦噶爾丹三十年¶
命䕶視附近歸化城游牧之喀爾喀衆毋致失所三十五¶
　　　年偕阿迪等隨大將軍費揚古擊噶爾丹於昭莫¶
<pb:KR2g0043_WYG_112-8a>¶
　　　多師旋運礟七十九貯歸化城三十六年正月助¶
　　　軍駝三月¶
駕由歸化城視師寧夏以土黙特士衆委靡弓馬不嫻由¶
　　　左翼都統阿喇納及右翼都統阿弼達等軍律廢¶
　　　弛所致¶
詔削職右翼都統停世襲改用京員左翼都統以阿喇納¶
　　　兄子原襲都統古睦徳自京往代¶
　　　四次襲古睦徳康熈三十六年復襲都統四十三¶
<pb:KR2g0043_WYG_112-8b>¶
　　　年卒子丹津襲¶
　　　五次襲丹津古睦徳長子初授侍衛兼在京佐領¶
　　　職康熙四十三年赴歸化城襲都統先是烏巴什¶
　　　泰襲三等子卒阿玉什襲阿玉什卒子多爾濟襲¶
　　　五十九年多爾濟以罪革三等子¶
命丹津兼襲雍正元年疏請建¶
　至聖先師廟于歸化城左右翼各設滿學教官一歸化¶
　　　城増理事同知一¶
<pb:KR2g0043_WYG_112-9a>¶
允之復以訓所部弁兵嫻弓馬¶
諭右翼都統如世襲舊制以阿弼達子根敦補授其副都¶
　統職聽丹津察舉詳阿弼達𫝊九年大軍議𠞰噶爾丹¶
　　　策凌¶
命丹津與副都統五十六酌辦歸化城駐兵事宜尋因移¶
　　　駐洪果爾鄂隆¶
詔察給兵騎十二年以烏喇特部被灾損牧畜遵¶
㫖察閲户口發歸化城帑賑之十三年九月奏歸化城每¶
<pb:KR2g0043_WYG_112-9b>¶
　　　年解額爾徳尼昭粮米四萬八百石向用内扎薩¶
　　　克等牛車及喀爾喀官駝請自來年始募商駝輓¶
　　　運停喀爾喀官駝令善牧備軍用又應用米向由¶
　　　山西巡撫撥解道紆不無竭蹷請以商人所納倉¶
　　　米十萬石就近觧送庶經費省動用亦便¶
　上從其請十二月¶
　命大臣赴歸化城視形勝地築城屯田以丹津及根敦¶
　　　協理之乾隆元年設馬厰于歸化城北¶
<pb:KR2g0043_WYG_112-10a>¶
詔丹津董牧務二年卒先是丹津子達柰居京由世襲¶
　　佐領厯官散秩大臣卒無子以丹津族子扎什泰¶
　　襲佐領至是丹津妻請即以扎什泰為丹津嗣¶
詔停襲左翼都統職仍襲三等子¶
　　六次襲扎什泰丹津嗣子乾隆二年襲三等子兼¶
　　授三等侍衛二十四年¶
諭曰左翼古祿格所遺都統職前因丹津無嗣停襲著¶
　加恩照右翼例改授三等男爵令三等子扎什泰兼¶
<pb:KR2g0043_WYG_112-10b>¶
　　襲三十年卒子福保襲¶
　　七次襲福保扎什泰次子乾隆三十年襲三等子¶
　　兼三等男¶
　¶
　¶
　¶
　¶
欽定外藩䝉古回部王公表傳卷之一百十二¶
