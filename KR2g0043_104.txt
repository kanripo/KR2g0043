# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之一百四
<pb:KR2g0043_WYG_104-1a>¶
欽定四庫全書¶
欽定外藩蒙古回部王公表傳卷之一百四¶
　傳第八十八¶
　　扎薩克多羅弼哩克圖郡王舍稜列傳¶
　　舍稜土爾扈特人其五世祖曰額濟内泰什見總¶
　　傳額濟内泰什子二長塔巴克次扎薩克圖塔巴¶
　　克裔皆留牧額濟勒河故不著扎薩克圖子丹津¶
　　陀音丹津陀音子陀察陀察子五長阿竒木子烏¶
<pb:KR2g0043_WYG_104-1b>¶
　　朗海授二等台吉濟納木授四等台吉次察罕伯¶
　　克生勞章扎布子伊班授一等台吉次扎曼生巴¶
　　圖爾烏巴什子沙喇扣肯授扎薩克固山貝子别¶
　　有傳次扎噶察子即舍稜次車琳禪子徳勒徳什¶
　　授一等台吉初土爾扈特族皆游牧額濟勒河與¶
　　凖噶爾絶舍稜諸昆弟獨附牧伊犂境為凖噶爾¶
　　屬台吉大軍征凖噶爾達瓦齊就擒舍稜不即降¶
　　阿睦爾撒納叛我師分道馳𠞰舍稜復乗間竄阿¶
<pb:KR2g0043_WYG_104-2a>¶
　　睦爾撒納走死其從逆之敦多克布庫察罕等復¶
　　附舍稜匿庫克烏蘇喀喇塔拉境乾隆二十三年¶
詔定邊將軍成衮扎布右副將軍兆惠等馳𠞰舍稜竄¶
　　博囉塔拉道遇哈薩克游騎與交兵聞大軍逼馳¶
　　走道圖托羅海將為奔俄羅斯計先使往哈薩克¶
　　要而殺之舍稜復間道赴阿固爾阿爾海副都統¶
　　唐喀禄偕厄魯特散秩大臣和碩齊以兵尾抵布¶
　　古什河源有巴爾呼卒都圖者射舍稜從弟勞章¶
<pb:KR2g0043_WYG_104-2b>¶
　　扎布仆擒之舍稜詭服罪請釋其弟乃降唐喀禄¶
　　曰是不可信將以兵擒舍稜和碩齊曰擒之無益不¶
　　若招使降釋勞章扎布歸越日舍稜遣三宰桑至¶
　　軍約往受降唐喀禄愈疑之和碩齊曰彼畏我軍¶
　　威故不敢至盍莅撫强唐喀禄行䇿馬渡河邇舍¶
　　稜營令從者皆下馬解櫜鞬舍稜遣使以酒至和¶
　　碩齊飲之急起入舍稜營唐喀禄立而待逾時和¶
　　碩齊不返舍稜遣賊衆二千詭携駝馬迎我軍甫¶
<pb:KR2g0043_WYG_104-3a>¶
　　次河岸輒旋擊營中賊悉起唐喀禄死之和碩齊¶
　　易服入賊隊後就擒論罪誅舍稜馳踰喀喇瑪嶺¶
　　遣使俄羅斯為所禁間道赴土爾扈特俄羅斯羈¶
　　諸森博羅特圖喇¶
詔遣兵擊之未至俄羅斯徙入其境初我使與俄羅斯¶
　　定議不納逋逃人至是¶
諭理藩院檄俄羅斯以舍稜獻舍稜懼由俄羅斯歸土¶
　　爾扈特牧三十六年其汗渥巴錫等來歸舍稜從¶
<pb:KR2g0043_WYG_104-3b>¶
　　之抵伊犂境廷臣議舍稜負罪竄不可信且即以¶
　　身至當追論前罪不宜與諸台吉同納降¶
上以舍稜既棄俄羅斯而至必不敢為難若拒之將窮¶
　無所歸且新降諸台吉或滋疑俟來朝執而罪之非¶
　所以示信逺人¶
詔理藩院以舍稜來歸故檄俄羅斯知之舍稜從渥巴¶
　　錫等馳¶
覲¶
<pb:KR2g0043_WYG_104-4a>¶
行在稽首請罪¶
宥之尋定諸台吉爵封舍稜為多羅郡王¶
賜號弼里克圖授扎薩克¶
賞三眼孔雀翎黄馬褂及¶
御厩馬紫轡定所部為青色特啟勒圖新土爾扈特設¶
　　扎薩克二¶
詔舍稜領其一子䇿伯克多爾濟授一等台吉先是杜¶
　　爾伯特台吉車凌烏巴什游牧額爾齊斯與舍稜¶
<pb:KR2g0043_WYG_104-4b>¶
　　識比來歸授扎薩克親王爵至是以年班入¶
覲扈¶
蹕木蘭行圍舍稜見之握手歡語移時誓世為¶
天朝臣僕尋¶
遣歸三十七年¶
賜牧布勒罕河三十八年¶
詔授新土爾扈特盟長轄左翼旗務¶
賜扎薩克及盟長印四十八年¶
<pb:KR2g0043_WYG_104-5a>¶
詔世襲罔替四十九年有内地奸民劉通等集衆千餘¶
　　赴瑚圖斯拉私開金礦且賂舍稜屬額爾齊斯雅¶
　　拉拜等給駝馬為助烏嚕木齊都統海禄聞之以¶
　　兵往檄所部助弋奸民悉就擒¶
上以瑚圖斯拉逼舍稜牧¶
詔封禁永為令¶
　　扎薩克固山烏察喇勒圖貝子沙喇扣肯列傳¶
　　沙喇扣肯土爾扈特人扎薩克多羅弼哩克圖郡¶
<pb:KR2g0043_WYG_104-5b>¶
　　王舍稜從子父巴圖爾烏巴什為凖噶爾台吉噶¶
　　爾丹䇿凌壻初附牧伊犂境乾隆二十年大軍定¶
　　凖噶爾巴圖爾烏巴什乞降稱達瓦齊奪其屬以¶
　　予凖噶爾諸宰桑定北將軍班第將察給之會阿¶
　　睦爾撒納叛巴圖爾烏巴什詭言以兵赴博囉塔¶
　　拉助大軍𠞰逆不果往二十一年阿睦爾撒納為¶
　　大軍所迫竄哈薩克巴圖爾烏巴什覬據伊犂轄¶
　　四衛拉特聞我師有備竄察罕烏蘇博囉布爾噶¶
<pb:KR2g0043_WYG_104-6a>¶
　　蘇阿勒坦特卜什勒卜什沙爾海諸境諜追軍至¶
　　輒逸仍乗間游騎掠巴爾達穆特塔本集賽諸鄂¶
　　拓克二十二年阿睦爾撒納走死俄羅斯逆黨綽¶
　　和爾烏喇特昻吉岱等復附巴圖爾烏巴什竄伏¶
　　沙拉伯勒二十三年¶
詔定邊將軍成衮扎布等馳𠞰巴圖爾烏巴什竄哈薩¶
　　克以病痘死沙喇扣肯從其叔父舍稜竄俄羅斯¶
　　尋歸牧額濟勒河三十六年汗渥巴錫偕舍稜等¶
<pb:KR2g0043_WYG_104-6b>¶
　　來歸沙喇扣肯從至入¶
覲¶
詔封固山貝子¶
賜號烏察喇勒圖授扎薩克¶
賞雙眼孔雀翎黄馬褂及¶
御厩馬紫轡其屬台吉徳爾徳什伊班等各授一等台¶
　　吉尋¶
遣歸三十七年¶
<pb:KR2g0043_WYG_104-7a>¶
詔與舍稜同牧三十八年¶
詔授新土爾扈特副盟長轄右翼旗務¶
賜扎薩克印沙喇扣肯尋偕年班台吉等入¶
覲獻白鷹¶
御製詩紀之四十年來朝扈¶
蹕木蘭行圍次額爾衮溝䝉古謂寛為額爾衮其地敞¶
　　故舊名曰額爾衮溝每嵗䝉古扎薩克等扈¶
駕至此輒進宴陳詐馬什榜諸戲時大軍𠞰促浸逆番¶
<pb:KR2g0043_WYG_104-7b>¶
　　克賊巢勒烏圍捷奏至沙喇扣肯等將進宴集和¶
　　門外舞蹈稱慶¶
詔以額爾衮巴雅爾溝名其地蒙古謂喜為巴雅爾誌¶
　　慶也四十八年¶
詔世襲罔替¶
　¶
　¶
欽定外藩蒙古回部王公表傳卷之一百四¶
