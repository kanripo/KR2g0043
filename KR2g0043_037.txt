# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之三十七
<pb:KR2g0043_WYG_037-1a>¶
欽定四庫全書¶
欽定外藩䝉古回部王公表傳卷之三十七¶
　𫝊第二十一¶
　　阿巴噶部總𫝊¶
　　阿巴噶部在張家口外至¶
　京師千里東西距二百里南北距二百一十里東界¶
　　阿巴哈納爾西界蘇尼特南界正藍旗察哈爾牧¶
　　厰北界瀚海元太祖弟五人布格博勒格圖其季¶
<pb:KR2g0043_WYG_037-1b>¶
　　也勇力絶人從平諸部有功太祖嘗曰布格博勒¶
　　格圖之勇哈布圖哈薩爾之射此朕所以取天下¶
　　也詳見元史布格博勒格圖十七𫝊至巴雅思瑚¶
　　布爾古特子二長塔爾尼庫同號所部曰阿巴噶¶
　　次諾密特黙克圖詳阿巴哈納爾部總𫝊塔爾尼¶
　　庫同子二長素僧克偉徴子額爾徳尼圖捫號扎¶
　　薩克圖諾顔次揚古岱卓哩克圖子多爾濟號額¶
　　齊格諾顔初稱阿嚕䝉古服屬於察哈爾以林丹¶
<pb:KR2g0043_WYG_037-2a>¶
　　　汗不道徙牧瀚海北克嚕倫河界依喀爾喀車臣¶
　　　汗碩壘天聰二年偕喀喇沁土黙特鄂爾多斯諸¶
　　　部長擊察哈爾衆四萬于土黙特之趙城復約喀¶
　　　爾喀偕喀喇沁乞師問察哈爾罪六年台吉竒塔¶
　　　特楚琥爾擕衆五百内附九年大軍收服察喀爾¶
　　　額爾徳尼圖捫孫都思噶爾等附車臣汗碩壘¶
　　　表貢方物崇徳四年額齊格諾顔多爾濟自喀爾¶
　　　喀來歸時有同名多爾濟者號達爾漢諾顔率衆¶
<pb:KR2g0043_WYG_037-2b>¶
　　　偕至六年¶
詔授額齊格諾顔多爾濟為扎薩克多羅卓哩克圖郡王¶
　　　順治八年都思噶爾自喀爾喀來歸¶
詔授扎薩克多羅郡王以多爾濟掌左翼都思噶爾掌右¶
　　　翼¶
遣官定牧地康熙六年阿巴哈納爾部乞降以阿巴噶牧¶
　　　地¶
賜之¶
<pb:KR2g0043_WYG_037-3a>¶
遣官視浩齊特蘇尼特界外水草豐美地指給阿巴噶移¶
　　　牧二十九年噶爾丹侵喀爾喀¶
詔所部王以下願効力者赴軍聼用復¶
諭偕阿巴哈納爾供軍糈兼防新降喀爾喀掠諸内扎薩¶
　　　克牧産三十一年以台吉班第額爾徳尼岱青根¶
　　　敦巴雅爾納木塔爾扎木素齊旺達什等導烏梁¶
　　　海衆内附均授二等台吉三十五年¶
上親征噶爾丹牧馬郭和蘇台¶
<pb:KR2g0043_WYG_037-3b>¶
諭偕浩齊特蘇尼特阿巴哈納爾諸部長董牧務凱旋¶
諭奨飼牧得宜並¶
優賚監牧及修道鑿井諸弁兵復以所部達濟桑阿嚮導¶
　　　功¶
賜號達爾漢三十六年王貝子台吉等朝正請偹馬從軍¶
慰令各歸所部時有二等台吉圖巴扎布色臣楚琥爾者¶
　　　年八十八¶
諭嘉其奮志報効¶
<pb:KR2g0043_WYG_037-4a>¶
優賚之五十四年以災歉收¶
詔發唐三營儲粟賑之復¶
賜無産台吉牲牧雍正二年¶
遣官齎銀賑所部貧户九年大軍𠞰噶爾丹䇿凌檄兵駐¶
　　　達哩剛愛十三年撤還所部二旗左翼駐科布爾¶
　　　塞哩右翼駐巴顔額倫𨽻錫林郭勒盟爵四扎薩¶
　　　克多羅卓哩克圖郡王一扎薩克多羅郡王一附¶
　　　固山達爾漢貝子一輔國達爾漢公一由貝子降¶
<pb:KR2g0043_WYG_037-4b>¶
　　　襲¶
　　　扎薩克多羅卓哩克圖郡王多爾濟列𫝊¶
　　　多爾濟阿巴噶部人姓博爾濟吉特元太祖弟布¶
　　　格博勒格圖二十世孫號額齊格諾顔崇徳三年¶
　　　遣台吉綽爾濟貢馬及貂皮四年偕同部達爾漢¶
　　　諾顔多爾濟至烏珠穆沁界乞歸誠¶
詔諸王大臣迎宴演武場入¶
覲獻駝馬¶
<pb:KR2g0043_WYG_037-5a>¶
宴賚之五年春來朝¶
賚甲胄弓矢秋遣属噶爾瑪色臣楚琥爾等貢馬六年封¶
　　　扎薩克多羅卓哩克圖郡王¶
詔世襲罔替是年冬遣固穆及巴特瑪邁濟吉等獻駝馬¶
　　　牛羊順治二年卒子塞爾珍襲¶
　　　一次襲塞爾珍多爾濟長子順治二年襲扎薩克¶
　　　多羅卓哩克圖郡王三年以其屬赫爾哲伊從𠞰¶
　　　蘇尼特叛人騰機思至喀爾喀嚮導功¶
<pb:KR2g0043_WYG_037-5b>¶
賜號達爾漢康熙八年卒子徳木伯勒襲¶
　　　二次襲徳木伯勒塞爾珍長子康熙八年襲扎薩¶
　　　克多羅卓哩克圖郡王十六年卒子二長楚英次¶
　　　弼英相繼襲¶
　　　三次襲楚英徳木伯勒長子康熙十七年襲扎薩¶
　　　克多羅卓哩克圖郡王三十年卒子二長色稜次¶
　　　達瑪璘扎布相繼襲¶
　　　四次襲色稜楚英長子康熙三十年襲扎薩克多¶
<pb:KR2g0043_WYG_037-6a>¶
　　　羅卓哩克圖郡王三十四年卒弟達瑪璘扎布襲¶
　　　五次襲達瑪璘扎布楚英次子康熙三十四年襲¶
　　　扎薩克多羅卓哩克圖郡王三十九年以不稱職¶
　　　削爵¶
命其叔父弼英襲¶
　　　六次襲弼英徳木伯勒次子初授二等台吉康熙¶
　　　三十九年襲扎薩克多羅卓哩克圖郡王五十四¶
　　　年卒子扎木巴勒扎布襲¶
<pb:KR2g0043_WYG_037-6b>¶
　　　七次襲扎木巴勒扎布弼英第三子康熙五十四¶
　　　年襲扎薩克多羅卓哩克圖郡王雍正十一年奉¶
命駐達哩剛愛防禦噶爾丹䇿凌¶
賚冠服貂皮乾隆十三年授副盟長十六年卒子車稜旺¶
　　　布襲¶
　　　八次襲車稜旺布扎木巴勒扎布次子乾隆十六¶
　　　年襲扎薩克多羅卓哩克圖郡王二十年大軍𠞰¶
　　　達瓦齊車稜旺布獻馬助二十四年解錫林郭勒¶
<pb:KR2g0043_WYG_037-7a>¶
　　　所購駝馬納横城軍營得紀録四十一年卒子喇¶
　　　特納什第襲¶
　　　九次襲喇特納什第車稜旺布長子乾隆四十一¶
　　　年襲扎薩克多羅卓哩克圖郡王¶
　　　扎薩克多羅郡王都思噶爾列𫝊¶
　　　都思噶爾阿巴噶部人姓博爾濟吉特卓哩克圖¶
　　　郡王多爾濟從孫祖額爾徳尼圖捫子四長布達¶
　　　什哩號車臣扎薩克圖子即都思噶爾次達裕次¶
<pb:KR2g0043_WYG_037-7b>¶
　　　桑噶爾寨皆嗣絶次多爾濟號達爾漢諾顔别有¶
　　　𫝊都思噶爾初號巴圖爾濟農以避察哈爾依喀¶
　　　爾喀天聰三年因察哈爾來歸之台吉昂坤杜稜¶
　　　獻馬乞好九年表貢駝馬貂皮崇徳二年遣屬阿¶
　　　玉什朝順治八年來歸封扎薩克多羅郡王¶
詔世襲罔替十年卒子沙克沙僧格襲¶
　　　一次襲沙克沙僧格都思噶爾長子順治十一年¶
　　　襲扎薩克多羅郡王十六年以牧産不給¶
<pb:KR2g0043_WYG_037-8a>¶
賚馬牛羊康熙二十四年¶
詔發宣府儲粟賑所屬貧户是年沙克沙僧格卒子二長¶
　　　烏爾彰噶喇布襲郡王次徳木楚克封固山達爾¶
　　　漢貝子自有𫝊¶
　　　二次襲烏爾彰噶喇布沙克沙僧格長子康熙二¶
　　　十六年襲扎薩克多羅郡王五十三年卒子巴特¶
　　　瑪衮楚克襲¶
　　　三次襲巴特瑪衮楚克烏爾彰噶喇布長子康熙¶
<pb:KR2g0043_WYG_037-8b>¶
　　　五十三年襲扎薩克多羅郡王六十一年卒子索¶
　　　諾木喇布坦襲¶
　　　四次襲索諾木喇布坦巴特瑪衮楚克長子雍正¶
　　　元年襲扎薩克多羅郡王九年大軍𠞰噶爾丹策¶
　　　凌索諾木喇布坦遣台吉旺布等解錫林郭勒所¶
　　　購駝納察罕廋爾軍營十年授副盟長十二年晉¶
　　　盟長乾隆十九年議𠞰達瓦齊奉¶
　命督内扎薩克䝉古所購駝馬解赴翁吉軍營復自獻¶
<pb:KR2g0043_WYG_037-9a>¶
　　馬助得紀録二十年¶
賜親王品級二十二年率台吉諾爾津扎布阿喇布坦¶
　　等𠞰掠達哩剛愛多倫諾爾及喀爾喀諸部賊¶
諭奬之叙功加二級是年¶
命御前行走二十三年遣員購錫林郭勒健駝四千納¶
　　巴里坤軍營復自獻馬助三十年卒子鼐布坦常¶
　　忠襲郡王親王品級停襲¶
　　五次襲鼐布坦常忠索諾木喇布坦長子乾隆三¶
<pb:KR2g0043_WYG_037-9b>¶
　　十一年襲扎薩克多羅郡王四十八年卒子衮布¶
　　扎布襲¶
　　六次襲衮布扎布鼐布坦常忠長子乾隆四十九¶
　　年襲扎薩克多羅郡王¶
　　(附/)固山達爾漢貝子多爾濟列𫝊¶
　　多爾濟郡王都思噶爾叔父號達爾漢諾顔崇徳¶
　　四年偕額齊格諾顔多爾濟來歸五年遣使圖卓¶
　　爾弼等貢馬七年來朝¶
<pb:KR2g0043_WYG_037-10a>¶
賜朝服雕鞍并朝鮮貢物順治三年封固山達爾漢貝子¶
詔世襲罔替十一年卒子綽博和襲¶
　　　一次襲綽博和多爾濟長子順治十一年襲固山¶
　　　達爾漢貝子康熙二年來朝十五年卒子車稜棟¶
　　　囉布襲¶
　　　二次襲車稜棟囉布綽博和長子康熙十五年襲¶
　　　固山達爾漢貝子雍正四年卒子台吉額琳沁先¶
　　　卒孫齊旺襲¶
<pb:KR2g0043_WYG_037-10b>¶
　　　三次襲齊旺車稜棟囉布孫雍正五年襲固山達¶
　　　爾漢貝子十年解錫林郭勒所購駝馬納科布多¶
　　　軍營乾隆十九年獻馬助軍得紀録二十一年卒¶
　　　子台吉巴勒先卒孫朋素克襲¶
　　　四次襲朋素克齊旺孫乾隆二十一年襲固山達¶
　　　爾漢貝子¶
　　　(附/)固山達爾漢貝子徳木楚克列𫝊(今襲輔國/達爾漢公)¶
　　　徳木楚克郡王沙克沙僧格次子初授二等台吉¶
<pb:KR2g0043_WYG_037-11a>¶
　　　康熙二十九年從大軍擊噶爾丹至烏蘭布通獲¶
　　　其牧羣三十五年¶
上親征噶爾丹徳木楚克躬領嚮導衆視牧地凱旋迎¶
覲賀㨗三十六年奉¶
命赴察罕陀羅海宣¶
諭青海部長由鎮海堡入¶
覲叙功晉一等台吉五十四年封輔國達爾漢公六十一¶
　　　年¶
<pb:KR2g0043_WYG_037-11b>¶
諭嘉其効力乆且誠謹晉鎮國公雍正二年晉固山貝子¶
　　　仍達爾漢號三年卒子鄂爾齋圖降襲輔國達爾¶
　　　漢公¶
　　　一次襲鄂爾齋圖徳木楚克次子雍正四年襲輔¶
　　　國達爾漢公乾隆十五年卒子旺沁扎布襲¶
　　　二次襲旺沁扎布鄂爾齋圖長子乾隆十六年襲¶
　　　輔國達爾漢公三十二年卒子齊巴克扎布襲¶
　　　三次襲齊巴克扎布旺沁扎布長子乾隆三十二¶
<pb:KR2g0043_WYG_037-12a>¶
　　年襲輔國達爾漢公四十九年¶
詔世襲罔替¶
　¶
　¶
　¶
　¶
　¶
　¶
<pb:KR2g0043_WYG_037-12b>¶
　¶
　¶
　¶
　¶
　¶
　¶
　¶
欽定外藩䝉古回部王公表傳卷之三十七¶
