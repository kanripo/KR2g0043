# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之一百
<pb:KR2g0043_WYG_100-1a>¶
欽定四庫全書¶
欽定外藩䝉古回部王公表傳卷之一百¶
　傳第八十四¶
　　土爾扈特部總傳¶
　　土爾扈特部分牧而處以新舊别稱舊土爾扈特¶
　　為烏訥恩蘇珠克圖盟設扎薩克十新土爾扈特¶
　　為青色特啟勒圖盟設扎薩克二别有游牧額濟¶
　　内河扎薩克一亦稱舊土爾扈特以先來歸故自¶
<pb:KR2g0043_WYG_100-1b>¶
　　為盟然實本同族其始祖曰翁罕翁罕子阿爾薩¶
　　蘭阿爾薩蘭子阿穆瑚朗阿穆瑚朗子克依邦克¶
　　依邦子素賽素賽子巴雅爾巴雅爾子瑪哈齊蒙¶
　　克瑪哈齊䝉克子二長貝果鄂爾勒克次翁貴貝¶
　　果鄂爾勒克子四曰珠勒扎幹鄂爾勒克曰衛衮¶
　　察布察齊曰保蘭阿噶勒琥曰莽海珠勒扎幹鄂¶
　　爾勒克子一曰和鄂爾勒克為舊土爾扈特部祖¶
　　衛衮察布察齊子一曰額濟内泰什為新土爾扈¶
<pb:KR2g0043_WYG_100-2a>¶
　　特部祖翁貴及保蘭阿噶勒琥莽海裔皆游牧青¶
　　海别設扎薩克四詳青海厄魯特部傳和鄂爾勒¶
　　克六傳至渥巴錫偕額濟内泰什五世孫舍稜等¶
　　自額濟勒河來歸稱其祖自和鄂爾勒克而上凡¶
　　再世皆單傳葢以地與世絶逺莫能自詳其族初¶
　　土爾扈特部為四衛拉特之一衛拉特諸酋以伊¶
　　犂為㑹宗地然各統所部不相屬凖噶爾稍强有¶
　　巴圖爾琿台吉者游牧阿爾台侮諸衛拉特土爾¶
<pb:KR2g0043_WYG_100-2b>¶
　　扈特酋和鄂爾勒克惡之挈族走俄羅斯屯牧額¶
　　濟勒河倚騰吉思巨澤所居地曰瑪努托海北界¶
　　俄羅斯南界哈薩克東界哈喇哈爾榜西界圖里¶
　　雅斯科以鄰牧互市皮馬俄羅斯嘗與雪西洋及¶
　　西費雅斯科戰土爾扈特以兵助之厥後稍就弱¶
　　俄羅斯因稱為己屬土爾扈特習䝉古俗務畜牧¶
　　逐水草徙分置諸鄂拓克以台吉宰桑等轄之不¶
　　𩔖俄羅斯城郭處而繒罽衣冠與諸衛拉特復絶¶
<pb:KR2g0043_WYG_100-3a>¶
　　　殊和鄂爾勒克子六長書庫爾岱青次伊勒登諾¶
　　　顔次羅卜藏諾顔其他皆無嗣故不著順治十二¶
　　　年書庫爾岱青遣使錫喇布鄂木布奉表貢十三¶
　　　年伊勒登諾顔遣使錫喇尼和碩齊繼至十四年¶
　　　羅卜藏諾顔及子多爾濟遣使沙克錫布特達爾¶
　　　漢烏巴什阿巴賴等貢駝馬二百餘復携馬千乞¶
　　　市歸化城¶
允之書庫爾岱青子朋楚克朋楚克子阿玉竒世為土爾¶
<pb:KR2g0043_WYG_100-3b>¶
　　　扈特長阿玉竒始自稱汗康熙二十四年定四衛¶
　　　拉特貢例使入闗以二百人為額¶
諭阿玉竒知之詳杜爾伯特部傳先是書庫爾岱青以¶
　　　巴圖爾琿台吉女為子朋楚克婦生阿玉竒育巴¶
　　　圖爾琿台吉所和鄂爾勒克徙牧不獲携時土爾¶
　　　扈特與凖噶爾隙然未絶後書庫爾岱青赴唐古¶
　　　特還道假凖噶爾索阿玉竒以歸阿玉竒有女兄¶
　　　弟二長適喀爾喀之墨爾根汗額列克次適和碩¶
<pb:KR2g0043_WYG_100-4a>¶
　　　特之車臣汗鄂齊爾圖鄂齊爾圖復以其女為阿¶
　　　玉竒長子沙克都爾扎布婦額列克孫察琿多爾¶
　　　濟亦以其女妻鄂齊爾圖孫羅卜藏衮布阿喇布¶
　　　坦察琿多爾濟即喀爾喀之土謝圖汗也噶爾丹¶
　　　為阿玉竒舅氏始以鄂齊爾圖孫女阿努為妻既¶
　　　而惡鄂齊爾圖襲殺之復以兵侵喀爾喀察琿多¶
　　　爾濟不敵挈部内附有偉宰桑恭格鄂欽車布登¶
　　　三都布者其祖母族也從至請視喀爾喀諸台吉¶
<pb:KR2g0043_WYG_100-4b>¶
　　　例貢¶
覲¶
允之鄂齊爾圖既滅其妻奔土爾扈特依弟阿玉竒而處¶
　　　阿努有女弟曰阿海噶爾丹兄子䇿妄阿喇布坦¶
　　　將以為妻噶爾丹奪取之䇿妄阿喇布坦怨徙博¶
　　　囉塔拉乞婚阿玉竒阿玉竒以女妻之其第三子¶
　　　散扎布率屬户萬五千餘從往有哈薩克頭克汗¶
　　　者要諸道散扎布奮擊之乃達博囉塔拉葢凡阿¶
<pb:KR2g0043_WYG_100-5a>¶
　　　玉竒婚戚皆噶爾丹讐噶爾丹嘗遣人至青海語¶
　　　和碩特台吉達什巴圖爾等收所部回人流徙者¶
　　　勿令奔土爾扈特及䇿妄阿喇布坦牧三十五年¶
　　　噶爾丹為大軍所敗遁走阿玉竒聞之遣宰桑多¶
　　　爾濟扎布以所部兵千防諸阿爾台之土魯圖䇿¶
　　　妄阿喇布坦復遣散扎布携兵二萬往會唐古特¶
　　　部第巴比噶爾丹隂阻之還三十六年噶爾丹竄¶
　　　死阿玉竒屬諾顔和碩齊色布騰蒙克等從䇿妄¶
<pb:KR2g0043_WYG_100-5b>¶
　　　阿喇布坦使入貢慶捷¶
優賚遣歸三十八年阿玉竒復遣使額里克遜等奉表貢¶
　　　歸經凖噶爾為所戕葢自噶爾丹既滅䇿妄阿喇¶
　　　布坦謀并諸衛拉特族留散扎布不遣阿玉竒索¶
　　　其子乃逐散扎布歸額濟勒仍留從户不之給分¶
　　　隸凖噶爾鄂拓克阿玉竒固索不獲因搆難從子¶
　　　阿喇布珠爾嘗假道赴唐古特久之乃還值凖噶¶
　　　爾道梗乞内屬¶
<pb:KR2g0043_WYG_100-6a>¶
允之即游牧額濟内河一旗也五十一年阿玉竒使薩木¶
　　　坦等假俄羅斯道達¶
　　京師表貢方物¶
上嘉其誠且欲悉所部疆域¶
遣侍讀圖麗琛等齎¶
敕往是年夏啟行秋達俄羅斯地俄羅斯故導我使紆道¶
　　　行五十三年始至薩喇托付葢土爾扈特與俄羅¶
　　　斯界也所部使逺道迎將抵瑪努托海阿玉竒復¶
<pb:KR2g0043_WYG_100-6b>¶
　　　遣台吉宰桑等導至拂廬我使授¶
敕宣¶
諭訖語之曰阿喇布珠爾已¶
賜爵優養欲遣歸爾牧以䇿妄阿喇布坦惡爾恐戕之而¶
　　　詭以哈薩克哈喇哈爾榜為辭也爾若欲令阿喇¶
　　　布珠爾歸當自俄羅斯來迎阿玉竒曰我雖外夷¶
　　　然冠服與中國同俄羅斯乃嗜欲不通言語不同¶
　　　之區也若以往來數故不假道則我無由入貢中¶
<pb:KR2g0043_WYG_100-7a>¶
　　　國矣阿喇布珠爾荷¶
厚恩與歸土爾扈特等復何疑慮鄂齊爾圖妻聞我使至¶
　　　泣告所部未破時嘗往來納貢狀阿玉竒妻達爾¶
　　　瑪巴拉子沙克都爾扎布及阿喇布珠爾父納扎¶
　　　爾瑪穆特等各贈馬及方物我使以越境無私交¶
　　　辭阿玉竒待之有隆禮留旬餘筵宴不絶復附表¶
　　　奏謝五十四年春圖麗琛等復¶
命退而著異域錄詳述其風土情狀焉是年䇿妄阿喇布¶
<pb:KR2g0043_WYG_100-7b>¶
　　　坦掠哈宻我使敗之有曼濟者被擒訴土爾扈特¶
　　　屬留處凖噶爾為宰桑等虐思附¶
天朝或歸故土但不獲間耳¶
上憫之¶
諭䇿妄阿喇布坦遣土爾扈特屬歸牧不從雍正七年¶
上以凖噶爾匿青海叛賊羅卜藏丹津將討罪¶
遣諭土爾扈特甫就道凖噶爾使至請獻羅卜藏丹津¶
詔大軍暫緩進復¶
<pb:KR2g0043_WYG_100-8a>¶
諭土爾扈特知之九年台吉多爾濟遣使阿爾巴圖沙喇¶
　　　布丹津等至奏請往謁達賴喇嘛時唐古特阿爾¶
　　　布巴等亂初定達賴喇嘛徙噶達¶
詔守汛者勿遣赴唐古特以其使至噶達優給糧糗比歸¶
頒賜茶幣等物多爾濟者納扎爾瑪穆特長子也乾隆二¶
　　　十一年所部使吹扎布等入¶
　覲稱奉其汗敦囉布喇什令道假俄羅斯三載乃至請¶
　　　赴唐古特謁達賴喇嘛¶
<pb:KR2g0043_WYG_100-8b>¶
　賜宴萬樹園¶
　遣官䕶往唐古特敦囉布喇什為沙克都爾扎布子即¶
　　　始封扎薩克汗渥巴錫父也二十二年使自唐古¶
　　　特還¶
　㫖詢所部牧域及棄凖噶爾附俄羅斯故使者言曰聞¶
　　　土爾扈特部舊偕四衛拉特聚伊犂迄䇿妄阿喇¶
　　　布坦時阿玉竒與交惡挈族由哈薩克取明噶特¶
　　　衆屯牧額濟勒河俄羅斯謂為其屬然附之非降¶
<pb:KR2g0043_WYG_100-9a>¶
　　之也非¶
大皇帝有命安肯自為人臣僕時哈薩克汗阿布賚内¶
　　附子登努勒蘇爾統鄰牧土爾扈特吹扎布聞其¶
　　表使將至言曰哈薩克為¶
天朝臣僕若¶
諭令由所部納貢無紆道慮幸甚因述所居疆域繪獻¶
詔遣歸¶
頒賜敦囉布喇什幣物而是時族台吉巴圖爾烏巴什¶
<pb:KR2g0043_WYG_100-9b>¶
　　及舍稜等以附牧凖噶爾乗阿睦爾撒納叛擾伊¶
　　犂境巴圖爾烏巴什為大軍所逼走死舍稜詭乞¶
　　降竄俄羅斯尋歸土爾扈特牧三十六年汗渥巴¶
　　錫挈全部歸順舍稜從之抵伊犂將軍伊勒圖以¶
聞¶
上察其内附誠¶
詔渥巴錫舍稜等入¶
覲先是土爾扈特與凖噶爾絶凖噶爾别以輝特為四¶
<pb:KR2g0043_WYG_100-10a>¶
　　衛拉特之一大軍定凖噶爾四衛拉特自杜爾伯¶
　　特外悉以叛就滅土爾扈特道逺雖修貢未内屬¶
上不欲勤逺略索舍稜不獲仍聴之乃全部以不召至¶
　　葢自¶
　國初綏服䝉古以來至是乃盡其族而臣之¶
御製土爾扈特全部歸順詩以誌事¶
序曰伊犂將軍伊勒圖等奏土爾扈特汗渥巴錫及其¶
　台吉䇿伯克多爾濟並舍稜等率其部衆三萬餘户¶
<pb:KR2g0043_WYG_100-10b>¶
　來歸先期遣使至伊犂具書通欵自言為阿玉竒汗正¶
　系向居俄羅斯地久願為大皇帝臣僕而無機可乗¶
　乃於去冬謀棄舊游牧挈屬内附因自彼逸出行程¶
　萬千有餘里閲半年餘始抵卡倫乞准令入覲以伸¶
　積誠渥巴錫等亦先後來至伊犂察其詞意懇切郵¶
　函以聞先是安泰奏偵知土爾扈特部内附信即遣¶
　額駙色布騰巴爾珠爾往迎之令即諭其偕渥巴錫¶
　等至山莊朝謁而舒赫徳亦先所命由烏什馳往莅¶
<pb:KR2g0043_WYG_100-11a>¶
　其事者因令代伊勒圖為將軍駐伊犂安輯新附之¶
　衆給以餼贍振其乏也授之牧地資其生也其汗及¶
　台吉宰桑至者將賜宴賚封爵秩而其部衆則量地¶
　分編以居聨其情亦渙其勢也葢土爾扈特自入俄¶
　羅斯逺阻聲教越今幾六七十年乾隆丙子秋其汗¶
　敦囉布喇什雖曽使人入貢第宴而遣之兹乃不藉¶
　招致全部内屬誠有不期然而然者且凖噶爾自底¶
　定以來築城安屯無異中國郡縣今土爾扈特復隸¶
<pb:KR2g0043_WYG_100-11b>¶
　我藩屬于是四衛拉特之衆盡撫而有之可謂盛矣¶
　然余履泰持盈之念彌以是為兢兢序而系之以詩¶
　紀實也¶
詩曰土爾扈特部昔汗阿玉竒今來渥巴錫明背俄羅¶
　斯向化非招致頒恩應博施舍稜逃復返彼亦合無¶
　辭衛拉特相忌携孥往海濱終焉懐故土遂爾棄殊¶
　倫弗受將為盗俾安皆我民從今蒙古𩔖無一不王¶
　臣¶
<pb:KR2g0043_WYG_100-12a>¶
駕幸木蘭次伊綿峪渥巴錫等至¶
召覲行幄¶
親以䝉古語垂詢俾伸悃狀¶
賜章服易所被繒罽伊綿峪舊名布祜圖昻阿前以受¶
　　綽羅斯台吉噶爾藏多爾濟等朝¶
詔賜名義取會歸也已而哈薩克布魯特使皆迎謁其¶
　　地至是復受渥巴錫等朝¶
御製詩紀之有𩔖已全歸衆䝉古峪徴嘉兆信伊綿之¶
<pb:KR2g0043_WYG_100-12b>¶
　　句¶
旋蹕避暑山莊¶
賜宴萬樹園及溥仁寺¶
命設燈宴觀火戲¶
優賚白金文綺諸珍器有差¶
諭曰土爾扈特台吉等以俄羅斯風氣逈殊且奔走疆¶
　場不遑休息因慕我國家尊崇黄教及撫御降番仁¶
　化誠心歸順跋涉逺道甚屬可嘉自當錫予封爵以¶
<pb:KR2g0043_WYG_100-13a>¶
　示渥澤¶
詔分新舊二部各設扎薩克曰烏訥恩蘇珠克圖舊土¶
　　爾扈特以渥巴錫領之稱汗如故諸台吉授親王¶
　　郡王貝勒貝子公一等台吉有差曰青色特啟勒¶
　　圖新土爾扈特以舍稜領之封郡王别授貝子一¶
　　復¶
命工圖其形藏¶
　武成殿時布達拉廟落成¶
<pb:KR2g0043_WYG_100-13b>¶
上以所部素崇黄教¶
詔往瞻禮與法會¶
御製土爾扈特全部歸順記曰始逆命而終徠服謂之¶
　歸降弗加征而自臣屬謂之歸順若今之土爾扈特¶
　携全部捨異域投誠嚮化䟦涉萬里而來是歸順非¶
　歸降也西域既定興屯種于伊犂薄賦税于回部若¶
　哈薩克若布魯特俾為外圉而羈縻之若安集延若¶
　巴達克山益稱逺徼而槩置之知足不辱知止不殆¶
<pb:KR2g0043_WYG_100-14a>¶
　　朕意亦如是而已矣豈其盡¶
天所覆至于海隅必欲悉主悉臣為我僕屬哉而兹土爾¶
　　扈特之歸順則實¶
天與人歸有不期然而然者故不可以不記土爾扈特者¶
　　凖噶爾四衛拉特之一其詳已見于凖噶爾全部紀¶
　　略之文溯厥始率亦荒略弗可考後因其汗阿玉竒¶
　　與䇿妄不睦竄歸俄羅斯俄羅斯居之額濟勒之地¶
　　康熙年間我¶
<pb:KR2g0043_WYG_100-14b>¶
皇祖聖祖仁皇帝嘗欲悉其領要令侍讀圖麗琛等假道¶
　　俄羅斯以往而俄羅斯故為紆繞其程凡行三年又¶
　　數月始返命今之汗渥巴錫者即阿玉竒之曽孫也¶
　　以俄羅斯征調師旅不息近且徴其子入質而俄羅¶
　　斯又屬别教非黄教故與合族台吉宻謀挈全部投¶
　　中國興黄教之地以息肩焉自去嵗十一月啟行由¶
　　額濟勒厯哈薩克繞巴勒喀什諾爾戈壁于今嵗六¶
　　月杪始至伊犂之沙拉伯勒界凡八月厯萬有餘里¶
<pb:KR2g0043_WYG_100-15a>¶
　　先是朕聞有土爾扈特來歸之信慮伊犂將軍伊勒¶
　　圖一人不能經理得宜時舒赫徳以㕘贊居烏什辦¶
　　回部事因命就近前往而畏事者乃以新來中有舍¶
　　稜其人曽以計誘害我副都統唐喀禄因以竄投俄¶
　　羅斯者恐其有詭計議論沸起古云受降如受敵朕¶
　　亦不能不為之少惑而略為備焉然熟計舍稜一人¶
　　豈能聳動渥巴錫等全部且俄羅斯亦大國也彼既¶
　　背棄而來又擾我大國邊界進退無據彼將焉往是¶
<pb:KR2g0043_WYG_100-15b>¶
　　則歸順之事十之九詭計之伏什之一耳既而果然¶
　　而舒赫徳至伊犂一切安汛設偵籌儲宻備之事無¶
　　不悉妥故新投之人一至如歸且掄其應入覲者由¶
　　驛而來朕即命隨圍觀獵且于山莊燕賚如杜爾伯¶
　　特車凌等之例焉夫此山莊乃我¶
皇祖所建以柔逺人之地而宴賚車凌等之後遂平定西¶
　　域兹不數年間又于無意中不因招致而有土爾扈¶
　　特全部歸順之事自斯凡屬蒙古之族無不為我大¶
<pb:KR2g0043_WYG_100-16a>¶
　　清國之臣¶
神御咫尺有不以操先劵閲後成愜¶
志而愉快者乎予小子所以仰答¶
祖恩益凜¶
天寵惴惴焉孜孜焉惟恐意或滿而力或弛念兹在兹遑¶
　　敢自詡為誠所感與徳所致哉或又以為不宜受俄¶
　　羅斯叛臣虞啟邊釁葢舍稜即我之叛臣歸俄羅斯¶
　　者何嘗不一再索取而俄羅斯訖未與我也今既來¶
<pb:KR2g0043_WYG_100-16b>¶
　　歸即以此語折俄羅斯彼亦將無辭以對且數萬乏¶
　　食之人既至近界驅之使去彼不刦掠畜牧將何以¶
　　生雖有堅壁清野之説不知伊犂甫築新城而諸色¶
　　人皆賴耕牧為活是壁亦不易堅而野亦不可清也¶
　　夫明知人以嚮化而來而我以畏事而止且反致冦¶
　　甚無謂也其衆涉逺厯久力甚疲矣視其之死而惜¶
　　費勿救仁人君子所不忍為况體¶
天御世之大君乎發帑出畜力為優恤則已命司事之臣¶
<pb:KR2g0043_WYG_100-17a>¶
　兹不贅記記事之縁起如右舊傳土爾扈特部自阿¶
　　玉竒汗始徙牧俄羅斯雖所部使亦以是為辭至¶
　　是渥巴錫等來朝¶
上詢所部顛末奏阿玉竒曽祖曰和鄂爾勒克與巴圖¶
　　爾琿台吉修怨徙牧俄羅斯之額濟勒河迄阿玉¶
　　竒已越四傳¶
上以傳聞異辭¶
御製土爾扈特部紀略記其始祖所自出並¶
<pb:KR2g0043_WYG_100-17b>¶
証前之失精覈而未實者尋¶
遣渥巴錫等歸伊犂¶
御製優恤土爾扈特部衆記曰歸降歸順之不同既明¶
　則歸順歸降之甲乙可定葢戰而勝人不如不戰而¶
　勝人之為盡美也降而來歸不如順而來歸之為盡¶
　善也然則歸順者較歸降者之宜優恤不亦宜乎土¶
　爾扈特歸順源委已見前記兹記所以優恤之者方¶
　其渡額濟勒而來也户凡三萬三千有竒口十六萬¶
<pb:KR2g0043_WYG_100-18a>¶
　九千有竒其至伊犂者僅以半計夫以逺人嚮化携¶
　孥挈屬而來其意甚誠而其阽危求息狀亦甚&KR0629;既¶
　撫而納之茍弗為之贍其生猶弗納也贍之而弗為¶
　之計長久猶弗贍也故自聞其來及其始至以迨于¶
　今惟此七萬餘衆凍餒尫瘠之形時懸于目而惻于¶
　心凡宵旰所究圖郵函所諮訪無暇無輟乃得悉其¶
　大要于是為之口給以食人授之衣分地安居使就¶
　米穀而資耕牧則以屬之伊犂將軍舒赫徳出我牧¶
<pb:KR2g0043_WYG_100-18b>¶
　羣之孳息驅往供饋則以屬之張家口都統常青發¶
　帑運茶市羊及裘則以屬之陜甘總督吳達善而嘉¶
　峪闗外董視經理則以屬之西安巡撫文綬惟時諸¶
　臣以次馳牘入告于伊犂塔爾巴哈台之察哈爾厄¶
　魯特凡市得馬牛羊九萬五千五百其自達哩剛愛¶
　商都達布遜牧羣運往者又十有四萬而哈宻闢展¶
　所市之三萬不與焉撥官茶二萬餘封出屯庾米麥¶
　四萬一千餘石而初至伊犂賑贍之茶米不與焉甘¶
<pb:KR2g0043_WYG_100-19a>¶
　　肅邊内外暨回部諸城購羊裘五萬一千餘襲布六¶
　　萬一千餘疋棉五萬九千餘斤氊廬四百餘具而給¶
　　庫貯之氊棉衣什布幅不與焉計費儲用帑銀二十¶
　　萬兩而賞貸路貲及宴次賚予不與焉其台吉渥巴¶
　　錫等之入覲者乘𫝊給餼而來至則錫封爵備恩禮¶
　　其往也復慮其身之生不宜内地氣候則命由邊外¶
　　各臺厯巴里坤以行而迎及送並遣大臣侍衛等䕶¶
　　視之用以柔懐逺人俾毋致失所或有以為優恤太¶
<pb:KR2g0043_WYG_100-19b>¶
　　甚者葢意出于鄙吝未習聞國家¶
成憲毋惑乎其見之隘也昔我¶
皇祖聖祖仁皇帝時喀爾喀土謝圖汗等為厄魯特所殘¶
　　破率全部十萬衆來歸¶
皇祖矜其窮阨¶
命尚書阿喇尼等往撫之發歸化城張家獨石口倉儲以¶
　　賑其乏且足其食又¶
敕内大臣費揚古明珠等齎白金茶布以給其用採買生¶
<pb:KR2g0043_WYG_100-20a>¶
　　畜以資其生遂皆安居得所循法度樂休養迄今八¶
　　十餘年畜牧日以蕃生殖日以盛樂樂利利殷阜十¶
　　倍于初其汗王台吉等世延爵禄恪守藩衛一如内¶
　　扎薩克之效臣僕長子孫莫不感戴¶
聖祖徳澤及人之深得以長享昇平之福也朕惟體¶
皇祖之心為心法¶
皇祖之事為事惟兹土爾扈特之來其窮阨殆無異曩時¶
　　之喀爾喀故所以為之籌畫無弗詳賙惠無少靳優¶
<pb:KR2g0043_WYG_100-20b>¶
　　而恤之且計長久庸距知謀之勞而費之鉅乎冀兹¶
　　土爾扈特之衆亦能如喀爾喀之安居循法勤畜牧¶
　　務生殖勿替厥志則其世延爵禄長享昇平之福又¶
　　何以異于今之喀爾喀哉用是臚舉大凡勒石熱河¶
　　及伊犂俾土爾扈特汗全部衆咸識朕意且以詔自¶
　　今以往我諸臣之董其事者三十七年¶
　賜諸扎薩克牧地曰齋爾曰和博克薩哩以塔爾巴哈¶
　　　台大臣轄之曰濟爾哈朗以庫爾喀喇烏蘇大臣¶
<pb:KR2g0043_WYG_100-21a>¶
　　轄之曰晶河以伊犂將軍兼轄之曰布勒罕河以¶
　　喀喇沙爾大臣轄之統聴伊犂將軍節制四十八¶
　　年¶
詔設舊土爾扈特盟長四副盟長三新土爾扈特正副¶
　　盟長各一所部旗十有三爵如之游牧額濟内河¶
　　舊土爾扈特扎薩克多羅貝勒一由貝子晉襲烏¶
　　諾恩蘇珠克圖舊土爾扈特分四路曰南北東西¶
　　南路扎薩克卓哩克圖汗一扎薩克巴雅爾圖貝¶
<pb:KR2g0043_WYG_100-21b>¶
　　子一扎薩克輔國公一扎薩克一等台吉一北路¶
　　扎薩克布延圖親王一公品級扎薩克一等台吉¶
　　一扎薩克一等台吉一東路扎薩克畢錫哷勒圖¶
　　郡王一扎薩克伊特格勒貝子一西路扎薩克濟¶
　　爾哈朗貝勒一青色特啟勒圖新土爾扈特分二¶
　　翼左翼扎薩克弼哩克圖郡王一右翼扎薩克烏¶
　　察喇勒圖貝子一¶
欽定外藩䝉古回部王公表傳卷之一百¶
