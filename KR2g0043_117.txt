# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之一百十七
<pb:KR2g0043_WYG_117-1a>¶
欽定四庫全書¶
欽定外藩䝉古回部王公表𫝊卷之一百十七¶
　𫝊一百一¶
　　輔國公和什克列𫝊(居回京師/之  爵)¶
　　和什克和闐人初為喀什噶爾阿竒木伯克𨽻凖¶
　　噶爾大軍既定凖噶爾遣布拉呢敦自伊犂歸和¶
　　什克偕諸伯克不納聞我軍至乃迎入布拉呢敦¶
　　尋偕弟霍集占謀逆和什克避走布嚕特依阿特¶
<pb:KR2g0043_WYG_117-1b>¶
　　巴什鄂拓克長明依勒哈乾隆二十三年霍集占¶
　　抗大軍於喀喇烏蘇侍衛布占泰徴兵布嚕特抵¶
　　明伊勒哈牧示軍檄辭不即應二十四年大軍破喀¶
　　喇烏蘇圍布占泰復赴布嚕特和什克乃偕明伊¶
　　勒哈至阿克蘇謁定邉將軍兆恵請降兆恵詰進¶
　　兵道和什克曰霍集占昆弟善霍罕額爾徳尼伯¶
　　克大軍廹將竄往喀什噶爾西歧道三請先據之¶
　　兆恵因檄霍罕勿助逆時定邉右副將軍富徳屯¶
<pb:KR2g0043_WYG_117-2a>¶
　　和闐兆恵議分道進兵一由阿克蘇攻喀什噶爾¶
　　一由和闐攻葉爾羌和什克復繪圖告曰喀什噶¶
　　爾西由鄂坡勒達霍罕敏珠爾嶺由玉斯圖阿喇¶
　　圖什達安集延額徳格訥諸部請示檄防賊竄兆¶
　　恵悉如言進兵喀什噶爾以和什克導霍集占等¶
　　棄城竄葉爾羌喀什噶爾定兆恵請以和什克署¶
　　葉爾𦍑阿竒木伯克其叔父素賚璊舊為葉爾羌¶
　　商伯克請仍職¶
<pb:KR2g0043_WYG_117-2b>¶
允之二十五年和什克入¶
覲¶
詔留京師封輔國公¶
賜雙眼孔雀翎和什克疏列和闐哈喇哈什葉爾羌沙¶
　　古則里諸邑屬産¶
詔易值留和闐贍其戚屬四十六年卒子伊巴喇伊木¶
　　襲¶
　　一次襲伊巴喇伊木和什克長子乾隆四十六年¶
<pb:KR2g0043_WYG_117-3a>¶
　　襲輔國公四十八年¶
詔視出缺時視有績令子如爵無績以次降襲三等台¶
　　吉五十三年¶
詔世襲輔國公罔替¶
　　輔國公額色尹列𫝊(居世京師之回爵/定  襲三等台吉)¶
　　額色尹葉爾羌人號額爾克和卓其始祖曰𣲖罕¶
　　帕爾世為回部長居葉爾羌領其族族統稱和卓¶
　　猶䝉古族統稱台吉也凖噶爾强䇿妄阿喇布坦¶
<pb:KR2g0043_WYG_117-3b>¶
　　侵葉爾羌黜和卓阿哈瑪特掠其族置吐魯畨㝷¶
　　以吐魯畨内附復脅徙伊犁大軍定凖噶爾額色¶
　　尹等將乞降阿哈瑪特子霍集占復乗阿睦爾撒¶
　　納亂脅族自伊犁歸葉爾羌額色尹不從避徙布¶
　　嚕特霍罕瑪爾噶朗安集延納木干塔什干諸部弟帕¶
　　爾薩及兄子瑪木特圖爾都從之霍集占與布嚕¶
　　特仇以兵索之不得乾隆二十三年大軍討霍集¶
　　占抵葉爾羌額色尹聞之偕圖爾都及布嚕特之¶
<pb:KR2g0043_WYG_117-4a>¶
　　呼什齊鄂拓克長納喇巴圖以兵攻喀什噶爾襲¶
　　英吉沙爾諸邑時霍集占抗大軍於喀喇烏蘇哈¶
　　宻扎薩克貝子玉素卜遣侍衛布占泰徴兵布嚕¶
　　特抵阿特巴什其長曰明伊勒哈以兵寡辭布占¶
　　泰歸諜霍集占兄布拉呢敦自喀什噶爾援葉爾¶
　　羌聞布嚕特兵襲其邑疑與我軍應懼不敢逼喀¶
　　喇烏蘇圍則未知其為布嚕特何鄂拓克也二十¶
　　四年禡木特自布嚕特赴阿克蘇謁定邉將軍兆¶
<pb:KR2g0043_WYG_117-4b>¶
　　恵以故告且稱額色尹集兵納喇巴圖待我軍檄¶
　　兆恵𫝊¶
㫖奬給幣令禡木特達額色尹書額色尹以兵至道遇¶
　　賊百餘擊之獲纛一獻軍門請内附兆恵慰諭之¶
　　霍集占等既竄有布嚕特兵攻喀什噶爾之布喇¶
　　村額色尹亟遣屬從侍衛成果檄阻之曰葉爾羌¶
　　喀什噶爾已定若復進兵是抗大軍也布嚕特兵¶
　　乃還兆恵遣額色尹入¶
<pb:KR2g0043_WYG_117-5a>¶
覲¶
上以其為𣲖罕帕爾裔¶
詔封輔國公額色尹奏世居葉爾羌凖噶爾掠赴吐魯¶
　　畨再徙伊犁以避霍集占亂奔布嚕特幸為¶
天朝臣僕安置惟¶
命¶
詔留京師𫝊¶
諭兆恵等曰額色尹等係霍集占族且居伊犁久不便¶
<pb:KR2g0043_WYG_117-5b>¶
　遣歸葉爾羌仍將伊等家口送京四十八年¶
詔俟出缺後子如爵視有績再𫝊仍襲公爵無績以次¶
　　降襲三等台吉¶
　　輔國公圖爾都列𫝊(居世京師之回爵/定  襲三等台吉)¶
　　圖爾都葉爾羌人輔國公額色尹從子初徙居伊¶
　　犁以不附族酋霍集占叛從額色尹走匿布嚕特¶
　　境布嚕特稱曰和卓乾隆二十三年聞大軍征霍¶
　　集占抵葉爾羌霍集占抗諸喀喇烏蘇隂以布嚕¶
<pb:KR2g0043_WYG_117-6a>¶
　　特兵從額色尹攻喀什噶爾分賊勢二十四年其¶
　　兄禡木特謁大軍告故圖爾都尋自布嚕特至請¶
　　降額色尹偕禡木特先入¶
覲圖爾都繼至¶
上以其為派罕帕爾裔¶
詔授扎薩克一等台吉留¶
　京師二十七年追論攻喀什噶爾功晋封輔國公四十¶
　　四年卒子託克託襲¶
<pb:KR2g0043_WYG_117-6b>¶
　　一次襲託克託圖爾都長子乾隆四十四年襲輔¶
　　國公四十八年¶
詔示出缺後視有績令子如爵無績以次降襲三等台¶
　　吉¶
　　扎薩克一等台吉禡木特列𫝊(居世京師之回爵/定  襲二等台吉)¶
　　禡木特葉爾羌人輔國公額色尹從子初號鄂托蘭¶
　　珠和卓以不附族酋霍集占叛偕弟圖爾都從額色¶
　　尹走匿布嚕特境乾隆二十三年大軍征霍集占¶
<pb:KR2g0043_WYG_117-7a>¶
　　抵葉爾羌霍集占抗諸喀喇烏蘇額色尹圖爾都¶
　　以兵攻喀什噶爾禡木特留布嚕特視戚屬二十¶
　　四年額色尹復自布嚕特集兵遣禡木特赴阿克¶
　　蘇謁定邉將軍兆恵告故且稱以避霍集占走布¶
　　嚕特不獲早至兆恵慰諭之進兵喀什噶爾攜禡¶
　　木特從令以書達額色尹額色尹馳至喀什噶爾¶
　　諸城定兆恵遣禡木特入¶
覲¶
<pb:KR2g0043_WYG_117-7b>¶
上以其為派罕帕爾裔¶
詔授扎薩克一等台吉留¶
　京師復¶
諭兆恵遣其子巴巴至與聚處四十四年卒子巴巴降襲¶
　　二等台吉¶
　　一次襲巴巴禡木特長子初稱和卓乾隆二十四¶
　　年兆恵遵¶
㫖自軍所遣至¶
<pb:KR2g0043_WYG_117-8a>¶
詔授四等台吉四十四年襲二等台吉四十八年¶
詔俟出缺時視有績令子如爵無績以次降襲四等台¶
　　吉五十三年¶
詔世襲二等台吉罔替¶
　　一等台吉哈什木列𫝊(居世京師之回爵/定  襲二等台吉)¶
　　哈什木吐魯畨人姓博爾濟吉特為元太祖裔初¶
　　元太祖定西北諸部分遣王駙馬等領之次子察¶
　　哈岱居伊犁兼轄吐魯畨回衆越十𫝊至特木爾¶
<pb:KR2g0043_WYG_117-8b>¶
　　圖呼魯克棄蒙古俗習回教子吉匝爾和卓布哈¶
　　爾拜宻爾徙居吐魯畨不復有伊犁地¶
　本朝康熙二十五年有阿布勒穆咱帕爾蘇勒檀瑪哈¶
　　瑪特額敏巴圖爾哈什汗者自吐魯畨貢稱元裔¶
　　見吐魯畨回部總𫝊五十九年大軍討凖噶爾由¶
　　吐魯畨進擊烏嚕木齊哈什木兄莽蘇爾迎獻駝¶
　　馬軍還䇿妄阿喇布坦罪之禁諸喀喇沙爾乾隆¶
　　二十年大軍定凖噶爾莽蘇爾聞之乞降定北將¶
<pb:KR2g0043_WYG_117-9a>¶
　　軍班第奏請遣轄吐魯畨舊屬未定議而阿睦爾¶
　　撒納叛莽蘇爾等不獲歸吐魯畨二十四年葉爾¶
　　羌諸回城定乃獲莽蘇爾及哈什木二十五年入¶
覲¶
上以其為元太祖裔¶
詔並授一等台吉留¶
　京師三十年哈什木卒子阿布勒降襲二等台吉莽¶
　　蘇爾以無嗣停襲故不立𫝊¶
<pb:KR2g0043_WYG_117-9b>¶
　　一次襲阿布勒哈什木長子乾隆三十年襲二等¶
　　台吉四十八年¶
詔俟出缺後視有績令子如爵無績以次降襲四等台¶
　　吉五十三年¶
詔世襲二等台吉罔替¶
　　二等台吉阿卜都爾璊列𫝊(居世京師之回爵/定  襲三等台吉)¶
　　阿卜都爾璊葉爾羌人派罕帕爾裔初葉爾羌和¶
　　卓曰阿哈瑪特䇿妄阿喇布坦黜之阿哈瑪特死¶
<pb:KR2g0043_WYG_117-10a>¶
　　復禁其子布拉呢敦霍集占葉爾羌喀什噶爾衆¶
　　别立長號伊克和卓即阿卜都爾璊祖也乾隆二¶
　　十年大軍定凖噶爾釋布拉呢敦歸葉爾羌伊克¶
　　和卓不即納聞我軍至乃迎入已而霍集占萌叛¶
　　志偕布拉呢敦分據葉爾羌喀什噶爾城戕伊克¶
　　和卓阿卜都爾璊避走布嚕特霍集占捕禁之二¶
　　十四年大軍定葉爾羌獲阿卜都爾璊二十五年¶
　　入¶
<pb:KR2g0043_WYG_117-10b>¶
覲¶
上以其為舊和卓孫¶
詔授二等台吉留¶
　京師三十七年卒子阿卜都呢咱爾降襲三等台吉¶
　　一次襲阿卜都呢咱爾阿卜都爾璊長子乾隆三¶
　　十七年襲三等台吉四十八年¶
詔俟出缺後視有績令子如爵無績降襲四等台吉五¶
　　十三年¶
<pb:KR2g0043_WYG_117-11a>¶
詔世襲三等台吉罔替¶
　　三等台吉帕爾薩列𫝊(居回京師/之  爵)¶
　　帕爾薩葉爾羌人輔國公額色尹弟¶
　　以不附族酋霍集占叛從額色尹走匿布嚕特境¶
　　布嚕特稱曰和卓乾隆二十四年大軍定霍集占¶
　　亂額色尹自布嚕特來降帕爾薩不即至定邉將¶
　　軍兆恵遣侍衛達克塔納招降霍罕瑪爾噶朗安集¶
　　延納木干諸部復齎軍檄索帕爾薩帕爾薩居瑪¶
<pb:KR2g0043_WYG_117-11b>¶
　　爾噶朗城從我使至請内附二十五年入¶
覲¶
上以其為派罕帕爾裔¶
詔授三等台吉留¶
　京師四十八年¶
詔俟出缺後視有績令子如爵無績降襲四等台吉五¶
　　十三年¶
詔世襲三等台吉罔替¶
<pb:KR2g0043_WYG_117-12a>¶
　¶
　¶
　¶
　¶
　¶
　¶
　¶
　¶
<pb:KR2g0043_WYG_117-12b>¶
　¶
　¶
　¶
　¶
　¶
　¶
　¶
欽定外藩蒙古回部王公表𫝊卷之一百十七¶
