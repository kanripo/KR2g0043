# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之六十五
<pb:KR2g0043_WYG_065-1a>¶
　欽定四庫全書¶
　欽定外藩䝉古回部王公表傳卷之六十五¶
　　傳第四十九¶
　　　扎薩克輔國公通謨克列傳¶
　　　通謨克喀爾喀部人姓博爾濟吉特扎薩克圖汗¶
　　　格埒克延丕勒族叔父其高祖青達瑪尼黙濟克¶
　　　號車臣諾顔子二長唐古特墨爾根岱青次多爾¶
　　　濟阿喇布坦伊勒登唐古特墨爾根岱青子本塔¶
<pb:KR2g0043_WYG_065-1b>¶
　　　爾岱青巴圖爾有子二長墨徳卓哩克圖即通謨¶
　　　克父次徹埒克追封輔國公次巴克蘇木孫普爾¶
　　　普車稜授扎薩克台吉别有𫝊多爾濟阿喇布坦¶
　　　伊勒登子訥克額爾徳尼阿海生達什敦多布授¶
　　　扎薩克台吉居青海見青海厄魯特部總𫝊初噶¶
　　　爾丹掠所部墨徳卓哩克圖族潰奔青海康熙四¶
　　　十三年乞還牧喀爾喀¶
許之¶
<pb:KR2g0043_WYG_065-2a>¶
詔授一等台吉¶
賜牧阿爾台額爾齊斯烏嚨貴界五十三年卒子通謨克¶
　　　嗣一等台吉¶
詔授扎薩克以所居近烏梁海¶
命轄之五十六年大軍由阿爾台進勦準噶爾通謨克隨¶
　　　前鋒統領定壽先往擊之¶
賜諭嘉奨時策旺阿喇布坦游牧博囉塔拉以額琳哈畢¶
　　　爾噶為要隘通謨克居邊久悉賊勢虚實¶
<pb:KR2g0043_WYG_065-2b>¶
上知其能¶
詔隨土謝圖汗部貝勒丹津多爾濟赴巴里坤援勦雍正¶
　　　二年青海逆賊羅卜藏丹津叛通謨克隨副將軍¶
　　　阿喇納駐布隆吉爾偵賊黨阿喇布坦蘇巴泰等¶
　　　據喀喇諾爾路肆掠偕總兵孫繼宗往捕至推黙¶
　　　爾賊敗遁復偕副都統阿玉什追縛其黨丹津以¶
　　　獻¶
詔嘉之晉封輔國公八年靖邊大將軍傅爾丹以通謨克¶
<pb:KR2g0043_WYG_065-3a>¶
　　　游牧逼阿濟畢濟慮為準噶爾所侵奏遣前鋒統¶
　　　領定壽副都統瑪爾齊喇錫等由庫卜克爾屯兵¶
　　　伊克斯諾爾通謨克偕所部郡王格埒克延丕勒¶
　　　督兵千駐塔爾弼阿嚕誥互為聲援九年賊酋大¶
　　　策凌敦多卜等偵我師還駐科布多由阿濟掠通¶
　　　謨克牧其屬多潰析¶
上憫之¶
諭總督查郎阿察置務令得所復¶
<pb:KR2g0043_WYG_065-3b>¶
遣官慰諭十年¶
詔移其衆於阿拉善頒糧茶給之查郎阿奏通謨克屬業¶
　　　盡失無食居請増給口糧理藩院議遣員擕帑二¶
　　　萬往賞並給一年口糧¶
詔如議速行乾隆四年通謨克卒子旺沁扎布襲¶
　　　一次襲旺沁扎布通謨克長子乾隆四年襲扎薩¶
　　　克輔國公二十四年授副盟長四十六年¶
　諭曰旺沁扎布所襲輔國公乃其父通謨克軍營奮勉¶
<pb:KR2g0043_WYG_065-4a>¶
　　有功所封著加恩世襲罔替¶
　　　(附/)追封輔國公徹埒克列傳¶
　　　徹埒克輔國公通謨克叔父初授一等台吉隸扎¶
　　　薩克圖汗策旺扎布旗雍正十年凖噶爾賊酋小¶
　　　策凌敦多卜等由竒蘭襲阿爾台徹埒克選騎四十¶
　　　餘與子彌什克迎擊之賊益衆攻徹埒克力戰死¶
　　　靖邊大將軍順承親王錫保以¶
聞¶
<pb:KR2g0043_WYG_065-4b>¶
詔追封輔國公改附通謨克旗令其子彌什克襲¶
特命世襲罔替¶
　　　一次襲彌什克徹埒克長子雍正十年七月隨父¶
　　　擊凖噶爾被擒尋脱歸襲輔國公十月以駐張家¶
　　　口外之察哈爾蒙古積六百餘丁¶
賜彌什克七十令轄之乾隆十八年杜爾伯特台吉車凌¶
　　　等來降彌什克偕賽因諾顔部貝子車木楚克扎¶
　　　布以兵三百赴巴顔珠爾克及博托和泥溝禦凖¶
<pb:KR2g0043_WYG_065-5a>¶
　　噶爾追賊會扎哈沁宰桑禡木特追至擅入汛¶
飭偕副都統達青阿率兵千餘捕之弗獲十九年誘擒¶
　　禡木特¶
𫝊㫖訓飭二十年隨大軍勦達瓦齊於伊犂軍還駐烏¶
　　哈爾和碩防䕶烏梁海尋¶
命督理驛務二十二年署定邊左副將軍郡王車布登¶
　　扎布奏彌什克老成練事請遣䕶杜爾伯特游牧¶
　　從之二十九年卒子貢楚克扎布襲¶
<pb:KR2g0043_WYG_065-5b>¶
　　二次襲貢楚克扎布彌什克長子乾隆二十九年¶
　　襲輔國公四十年卒子索諾木車稜襲¶
　　三次襲索諾木車稜貢楚克扎布長子乾隆四十¶
　　年襲輔國公四十六年¶
詔世襲罔替如故¶
　　扎薩克輔國公沙克扎列𫝊¶
　　沙克扎喀爾喀部人姓博爾濟吉特貝勒博貝弟¶
　　初陷凖噶爾後乘間歸授二等台吉康熙五十四¶
<pb:KR2g0043_WYG_065-6a>¶
　　　年隨博貝招降烏梁海人和羅爾邁五十六年隨¶
　　　勦厄魯特宰桑羅卜藏錫喇布皆有功雍正二年¶
詔封扎薩克輔國公仍留軍効力乾隆二年以病罷子多¶
　　　爾濟車登襲¶
　　　一次襲多爾濟車登沙克扎長子乾隆二年襲扎¶
　　　薩克輔國公二十年隨大軍𠞰達瓦齊師旋阿睦¶
　　　爾撒納叛多爾濟車登被執不屈歸有達瓦藏布¶
　　　者阿睦爾撒納族也邀於路被執之去或言已降¶
<pb:KR2g0043_WYG_065-6b>¶
　　　賊¶
　命削爵嚴緝治罪二十一年七月定邊左副將軍哈達¶
　　　哈追𠞰阿睦爾撒納擒達瓦藏布多爾濟車登始¶
　　　脱歸¶
　諭曰去嵗伊犂復叛多爾濟車登力弱被擒賊退後他¶
　　人俱已全歸伊獨弗至朕意其或順從阿逆茍且偷¶
　　生不獨深負國恩實為衆喀爾喀之辱是以令嚴緝¶
　　治罪今覽哈達哈奏始知其被賊拘留備經勞瘁甚¶
<pb:KR2g0043_WYG_065-7a>¶
　屬可憫著加恩復其公爵即隨哈達哈進征哈薩克¶
　　會和託輝特逆賊青衮咱卜叛¶
詔大軍往𠞰以多爾濟車登係和託輝特族慮疑懼¶
諭馳赴軍協勦十月定邊左副將軍親王成衮扎布奏¶
　　多爾濟車登孥與逆賊同居應令由軍營速歸牧¶
　　示所屬毋惑從之十二月青衮咱卜就擒籍其屬¶
命多爾濟車登分轄之¶
賜雙眼孔雀翎二十二年授所部副將軍叅賛二十三¶
<pb:KR2g0043_WYG_065-7b>¶
　　年¶
諭偕叅賛大臣福禄緝烏梁海刧賊布爾古特布格等¶
　　擒之¶
獎賚幣二十九年卒子車都布多爾濟襲¶
　　二次襲車都布多爾濟多爾濟車登長子乾隆二¶
　　十九年襲扎薩克輔國公四十六年¶
詔世襲罔替¶
　　追封輔國公齊巴克扎布列𫝊(後授扎/薩克)¶
<pb:KR2g0043_WYG_065-8a>¶
　　齊巴克扎布喀爾喀部人姓博爾濟吉特貝勒博¶
　　貝從孫祖羅卜藏達什以協理台吉隨博貝招降¶
　　烏梁海人和羅爾邁有功¶
賜孔雀翎子烏巴錫生子一即齊巴克扎布初授二等¶
　　台吉乾隆二十年隨大軍勦達瓦齊抵塔本集賽¶
　　杜爾伯特叛賊巴朗就擒齊巴克扎布偕宰桑烏¶
　　勒木濟械送¶
　京師¶
<pb:KR2g0043_WYG_065-8b>¶
賜孔雀翎尋赴烏里雅蘇台聽調二十一年輝特逆賊¶
　　普爾普徳濟特等由固都爾格叛逃齊巴克扎布¶
　　追擒之復隨叅賛大臣納穆扎爾捕烏梁海逃衆¶
　　至阿哩固特賊逸尾擊之陣歿事¶
聞¶
諭曰齊巴克扎布致命行陣深堪嘉憫著追封輔國公¶
　賜銀三百兩治喪其子巴圖濟爾噶勒襲爵並授扎¶
　薩克尋視一品大臣例¶
<pb:KR2g0043_WYG_065-9a>¶
　賜祭葬入祀昭忠祠¶
　　　一次襲巴圖濟爾噶勒齊巴克扎布長子乾隆二¶
　　　十二年襲輔國公授扎薩克四十六年¶
　諭曰巴圖濟爾噶勒所襲扎薩克輔國公係因其父齊¶
　　巴克扎布軍營効力被傷陣歿所封著加恩世襲罔¶
　　替¶
　　　公品級扎薩克一等台吉喇布坦列𫝊(今襲鎮/國公)¶
　　　喇布坦喀爾喀部人姓博爾濟吉特貝勒卓特巴¶
<pb:KR2g0043_WYG_065-9b>¶
　　　次子初授閒散台吉隸兄子貝勒諾爾布班第旗¶
　　　康熙五十六年隨大軍由布嚕勒路進𠞰策旺阿¶
　　　喇布坦五十九年復由布拉罕路襲擊皆有功雍¶
　　　正五年隨額駙郡王策凌與俄羅斯使薩瓦立石¶
　　　定界六年策凌疏薦其才請别為扎薩克¶
許之¶
詔授一等台吉¶
賜牧奇吉爾蘇台界十年策凌等統大軍追擊凖噶爾順¶
<pb:KR2g0043_WYG_065-10a>¶
　　　承親王錫保檄扎薩克圖汗部兵萬赴烏遜珠勒¶
　　　援勦喇布坦弗至私歸游牧¶
詔削職十三年扎薩克圖汗格埒克延丕勒奏喇布坦曽¶
　　　再從征又輓米捐羊厯著績罷斥後深自愧懼奮¶
　　　力軍營請¶
恩予開復¶
詔授原職乾隆二十一年和託輝特逆賊青衮咱卜叛衆¶
　　　喀爾喀為所煽多棄汛歸喇布坦不之附事¶
<pb:KR2g0043_WYG_065-10b>¶
　聞¶
　諭曰喇布坦年雖已老行走甚屬奮勉著賜公品級以¶
　　示獎勸朗衮扎布者喇布坦子也以協理台吉從征¶
　　　達瓦齊及哈薩克敘功授一等台吉¶
　賜孔雀翎二十三年靖逆將軍雅爾哈善勦庫車逆回¶
　　　朗衮扎布偕台吉額琳沁率兵八百繼進由巴掄¶
　　　沙扎爾至積噶托果納擊賊援斬獲甚衆¶
　諭嘉之封輔國公尋克庫車朗衮扎布邀擊逃賊無脱¶
<pb:KR2g0043_WYG_065-11a>¶
　　者復隨定邊將軍兆惠進師葉爾羌至呼爾璊擊¶
　　賊敗之¶
詔晉封鎮國公¶
賜雙眼孔雀翎二十六年¶
賜凱軍宴朗衮扎布留駐軍營¶
頒賜銀幣二十八年以展汛界偕烏梁海内大臣察達¶
　　克由巴顔珠爾克至烏拉克沁伯勒齊爾及烏嚕¶
　　木齊路定十五汛俱相隔百里為率¶
<pb:KR2g0043_WYG_065-11b>¶
詔如議尋扈¶
駕木蘭行圍¶
賜黄馬褂¶
命乾清門行走三十一年喇布坦以老罷時朗衮扎布¶
　　卒孫索諾木多爾濟襲¶
　　一次襲索諾木多爾濟喇布坦孫鎮國公朗衮扎¶
　　布子乾隆三十一年襲公品級扎薩克一等台吉尋¶
　　襲鎮國公四十六年¶
<pb:KR2g0043_WYG_065-12a>¶
諭曰索諾木多爾濟所襲扎薩克鎮國公爵係其祖父¶
　効力軍營所封著恩予世襲罔替¶
　¶
　¶
　¶
　¶
　¶
　¶
<pb:KR2g0043_WYG_065-12b>¶
　¶
　¶
　¶
　¶
　¶
　¶
　¶
欽定外藩蒙古回部王公表𫝊卷之六十五¶
