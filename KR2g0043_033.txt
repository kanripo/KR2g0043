# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之三十三 
<pb:KR2g0043_WYG_033-1a>¶
　欽定四庫全書¶
　欽定外藩䝉古回部王公表𫝊卷之三十三¶
　　傳第十七¶
　　　克什克騰部總傳¶
　　　克什克騰部在古北口外至¶
　　京師八百有十里東西距三百三十四里南北距三¶
　　　百五十七里東界翁牛特及巴林西界浩齊特及¶
　　　察哈爾正藍旗牧厰南界翁牛特北界烏珠穆沁¶
<pb:KR2g0043_WYG_033-1b>¶
　　　元太祖十六世孫鄂齊爾博羅特再傳至沙喇勒¶
　　　達稱墨爾根諾顔號所部曰克什克騰子達爾瑪¶
　　　有子三長索諾木次巴本次圖壘服屬於察哈爾¶
　　　天聰八年索諾木率屬來歸崇徳六年台吉沙哩¶
　　　博羅和雲敦等奉¶
命赴董家喜峰諸口偵明兵俘斬甚衆順治九年¶
詔編所部佐領以索諾木領之授扎薩克康熙二十六年¶
上閱兵盧溝橋¶
<pb:KR2g0043_WYG_033-2a>¶
命其部來朝人從觀二十七年噶爾丹侵喀爾喀¶
詔選兵防蘇尼特汛二十九年四等台吉穆倫噶爾弼以¶
　　　偵擊噶爾丹功晉一等台吉三十五年¶
上親征噶爾丹凱旋以其部設站兵無悞驛務¶
賚銀幣雍正五年¶
賜銀賑其屬貧戸所部一旗駐牧吉拉巴斯峰隸昭烏達¶
　　　盟其爵為扎薩克一等台吉¶
　　　扎薩克一等台吉索諾木列傳¶
<pb:KR2g0043_WYG_033-2b>¶
　　　索諾木克什克騰部人姓博爾濟吉特元太祖二¶
　　　十世孫天聰八年偕同部台吉格根岱青班珠爾¶
　　　達賴杜稜雲敦沙哩博羅和布木巴等來歸崇徳¶
　　　四年¶
命大臣偕外藩諸扎薩克議索諾木及博羅和布木巴不¶
　　　往追四子部落叛逃台吉畢哩克罪應奪人户¶
詔罰畜代是年遣貢方物五年偕博羅和雲敦來朝¶
賜蟒服順治九年授扎薩克一等台吉¶
<pb:KR2g0043_WYG_033-3a>¶
詔世襲罔替十三年卒子瑪納瑚襲¶
　　　一次襲瑪納瑚索諾木長子順治十三年襲扎薩¶
　　　克一等台吉康熙十年卒子阿玉什襲¶
　　　二次襲阿玉什瑪納瑚長子康熙十年襲扎薩克¶
　　　一等台吉三十四年卒子齊巴克扎布襲¶
　　　三次襲齊巴克扎布阿玉什長子康熙三十四年¶
　　　襲扎薩克一等台吉乾隆三十六年以酷刑削職¶
　　　子囊濟特扎布襲¶
<pb:KR2g0043_WYG_033-3b>¶
　　　四次襲囊濟特扎布齊巴克扎布長子乾隆三十¶
　　　六年襲扎薩克一等台吉四十六年卒子根敦達¶
　　　爾扎襲¶
　　　五次襲根敦達爾扎囊濟特扎布長子乾隆四十¶
　　　六年襲扎薩克一等台吉¶
　　　喀爾喀左翼部總傳¶
　　　喀爾喀左翼部在喜峰口外至¶
　　京師千二百有十里東西距百二十五里南北距二¶
<pb:KR2g0043_WYG_033-4a>¶
　　　百三十里東界科爾沁西界柰曼南界土黙特北¶
　　　界扎嚕特及翁牛特元太祖十六世孫格哷森扎¶
　　　扎賚爾琿台吉居杭愛山始號喀爾喀有子七部¶
　　　族繁衍分東西中三路以三汗掌之其長子阿什¶
　　　海達爾漢諾顔生子二長巴延達喇為西路扎薩¶
　　　克圖汗祖次圖捫達喇岱青子碩壘烏巴什琿台¶
　　　吉生子三長俄木布額爾徳尼次杭圖岱次衮布¶
　　　伊勒登皆為喀爾喀西路台吉隸扎薩克圖汗康¶
<pb:KR2g0043_WYG_033-4b>¶
　　　熙三年衮布伊勒登以其汗旺舒克為同族羅卜¶
　　　藏台吉額琳沁所戕部衆潰窮無依乃越瀚海來¶
　　　歸先是喀爾喀中路土謝圖汗下台吉本塔爾攜¶
　　　衆内附封扎薩克親王爵駐牧張家口外至是¶
詔封衮布伊勒登扎薩克多羅貝勒¶
賜牧喜峰口外察罕和碩圗以所居地分東西故本塔爾¶
　　　稱喀爾喀右翼衮布伊勒登稱喀爾喀左翼葢自¶
　　國初以來喀爾喀相繼歸誠名凡三曰舊喀爾喀歸¶
<pb:KR2g0043_WYG_033-5a>¶
　　　誠最早後編入八旗為内䝉古曰内喀爾喀即今¶
　　　隸内扎薩克之喀爾喀左右翼二部曰外喀爾喀¶
　　　其歸誠較後即今隸外扎薩克之喀爾喀土謝圗¶
　　　汗車臣汗扎薩克圗汗賽因諾顔四部二十九年¶
　　　以厄魯特台吉噶爾丹侵喀爾喀土謝圗汗車臣¶
　　　汗扎薩克圗汗所居皆被掠先後乞降¶
詔衮布伊勒登備兵要汛偵禦噶爾丹三十五年¶
上由克嚕倫河親征¶
<pb:KR2g0043_WYG_033-5b>¶
諭其部選兵赴烏爾輝聴調噶爾丹敗遁撤兵還雍正元¶
　　　年所屬歉收¶
賜帑賑之九年大軍勦噶爾丹策凌選兵赴歸化城駐防¶
　　　尋以䕶外扎薩克㳺牧移駐克嚕倫河所部一旗¶
　　　駐察罕和碩圗隸昭烏達盟其爵為扎薩克多羅¶
　　　貝勒¶
　　　扎薩克多羅貝勒衮布伊勒登列傳¶
　　　衮布伊勒登喀爾喀部人姓博爾濟吉特元太祖¶
<pb:KR2g0043_WYG_033-6a>¶
　　　二十世孫康熙三年由瀚海來歸與諸子相失¶
上憫其播遷¶
優賚馬牛羊各百尋封扎薩克多羅貝勒¶
詔世襲罔替四年其長子羅卜藏次子達爾瑪達喇第三¶
　　　子阿玉什踵至並授二等台吉¶
頒賚馬牛羊十二年來朝¶
賚鞍馬銀幣㑹¶
大閱南苑衮布伊勒登偕巴林郡王鄂齊爾敖漢郡王布¶
<pb:KR2g0043_WYG_033-6b>¶
　　　達等扈¶
駕至晾鷹臺預觀演武復樹侯校射¶
賜坐設宴衮布伊勒登奏軍容整肅臣所未睹¶
皇上親發五矢皆中的騎射一發即中臣得仰瞻¶
神武自謂榮幸無比不虚此生矣二十一年卒子羅卜藏¶
　　　襲¶
　　　一次襲羅卜藏衮布伊勒登長子初授二等台吉¶
　　　康熙二十一年襲扎薩克多羅貝勒三十五年¶
<pb:KR2g0043_WYG_033-7a>¶
諭所部兵赴烏爾輝随勦噶爾丹其屬達什未赴師還論¶
　　　罪¶
詔羅卜藏察奏因言收禾未登致馬瘠後期¶
命宥達什罪四十六年羅卜藏卒子凖對襲¶
　　　二次襲凖對羅卜藏長子康熙四十六年襲扎薩¶
　　　克多羅貝勒五十八年卒子噶爾桑襲¶
　　　三次襲噶爾桑凖對長子康熙五十八年襲扎薩¶
　　　克多羅貝勒乾隆二十四年卒子阿裕爾襲¶
<pb:KR2g0043_WYG_033-7b>¶
　　　四次襲阿裕爾噶爾桑第三子乾隆二十四年襲¶
　　　扎薩克多羅貝勒¶
　¶
　¶
　¶
　¶
　¶
　欽定外藩蒙古回部王公表傳卷之三十三¶
