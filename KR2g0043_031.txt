# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之三十一 
<pb:KR2g0043_WYG_031-1a>¶
欽定四庫全書¶
欽定外藩䝉古回部王公表傳卷之三十一¶
　傳第十五¶
　　翁牛特部總傳¶
　　翁牛特部在古北口外至¶
　京師七百六十里東西距三百里南北距百六十里¶
　　東界阿嚕科爾沁西界承德府南界喀喇沁及敖¶
　　漢北界巴林及克什克騰元太祖弟諤楚因稱烏¶
<pb:KR2g0043_WYG_031-1b>¶
　　真諾顔見元史表其裔蒙克察罕諾顔有子二長¶
　　巴延岱洪果爾諾顔號所部曰翁牛特次巴泰車¶
　　臣諾顔别號喀喇齊哩克部皆稱阿嚕䝉古巴延¶
　　岱洪果爾諾顔再傳至圖蘭號杜稜汗子七長遜¶
　　杜稜次阿巴噶圖琿台吉次棟岱青次班第偉徵¶
　　次達拉海諾木齊次薩揚墨爾根次本巴楚琥爾¶
　　巴泰車臣諾顔三傳至努綏子二長噶爾瑪次諾¶
　　密泰岱青初皆服屬於察哈爾以林丹汗不道天¶
<pb:KR2g0043_WYG_031-2a>¶
　　　聰六年遜杜稜棟岱青暨喀喇齊哩克台吉噶爾¶
　　　瑪率屬來歸是年¶
上親征察哈爾各選兵從林丹汗遁復從貝勒阿濟格赴¶
　　　大同宣府收察哈爾部衆之竄入明邊者師旋¶
優賚遣歸自是其部稱翁牛特以喀喇齊哩克附之不復¶
　　　冠阿嚕舊稱七年春棟岱青噶爾瑪來朝班第偉¶
　　　徵達拉海諾木齊薩揚墨爾根本巴楚琥爾等相¶
　　　繼獻駝馬冬遜杜稜復率衆來朝八年¶
<pb:KR2g0043_WYG_031-2b>¶
遣大臣赴碩翁科爾定諸藩牧以扈拉瑚琥呼布哩都為¶
　　　翁牛特部界有察哈爾宰桑額琳竒岱青及多爾¶
　　　濟達爾漢諾顔者遜杜稜族也相繼來歸¶
詔授世職别隸内䝉古旗是冬班第偉徵達拉海諾木齊¶
　　　以越界游牧罪議罰駝百馬千¶
詔從寛罰十之一復以罰柰曼部駝馬¶
命分給遜杜稜棟岱青崇德元年¶
詔編所部佐領以遜杜稜掌右翼爵多羅杜稜郡王棟岱¶
<pb:KR2g0043_WYG_031-3a>¶
　　　青掌左翼號多羅達爾漢岱青各授扎薩克三年¶
　　　喀爾喀扎薩克圖汗擁衆逼歸化城¶
上親征之棟岱青班第偉徴達拉海諾木齊薩揚墨爾根¶
　　　本巴楚琥爾噶爾瑪等以兵㑹偵扎薩克圖汗遁¶
　　　乃還四年棟岱青率宰桑烏巴什和尼齊等從大¶
　　　軍征明六年圍錦州松山設伏髙墻大路及桑阿¶
　　　爾齋堡遇杏山逃卒追擊之斬獲甚衆七年叙功¶
賜棟岱青噶爾瑪和尼齊等布幣有差復追議松山掘¶
<pb:KR2g0043_WYG_031-3b>¶
　　　壕時宰桑烏巴什以誦經故不親督兵及暮又失¶
　　　守望罪論死¶
詔宥之達拉海諾木齊及綽克圖巴木布等復從貝勒阿¶
　　　巴泰征明八年來獻俘¶
賜宴順治元年從入山海關擊流賊李自成復追叙部將¶
　　　噶勒嘛從征明功¶
賜號達爾漢康熙十五年以勦逆藩呉三桂¶
詔選兵赴河南駐防十六年調荆州十八年撤還二十二¶
<pb:KR2g0043_WYG_031-4a>¶
　　　年以其部多盗¶
諭撫衆及弭盗法二十六年¶
上閱兵盧溝橋¶
命其部來朝人從觀二十七年選兵赴蘇尼特汛防禦噶¶
　　　爾丹三十四年所部乏食¶
遣官往賑三十五年¶
上親征噶爾丹¶
詔徴兵五百運中路軍糈給器糒三十六年朔漠平¶
<pb:KR2g0043_WYG_031-4b>¶
賚運糧兵銀五十六年理藩院奏翁牛特及克什克騰諸¶
　　　扎薩克請令公勘地址有越界伐木者論罪從之¶
　　　雍正五年¶
賜銀賑所屬貧户九年隨大軍𠞰噶爾丹策凌乾隆二十¶
　　　年從征達瓦齊所部二旗右翼駐英什爾哈齊特¶
　　　呼朗左翼駐扎喇峰西隸昭烏達盟爵四扎薩克¶
　　　多羅杜稜郡王一附固山貝子一鎮國公一扎薩¶
　　　克多羅達爾漢岱青貝勒一¶
<pb:KR2g0043_WYG_031-5a>¶
　　　扎薩克多羅杜稜郡王遜杜稜列傳¶
　　　遜杜稜翁牛特部人姓博爾濟吉特元太祖弟諤¶
　　　楚因之裔初為阿嚕部濟農天聰六年扈¶
駕征察哈爾㑹師昭烏達¶
命與大貝勒代善同坐以優異之¶
賜宴及甲胄師旋獻駝馬¶
賜御衣及冠帶銀幣七年¶
賚鞍轡甲胄尋遣子衮布扎布來朝復率宰桑烏巴什貢¶
<pb:KR2g0043_WYG_031-5b>¶
　　　駝馬貂皮八年春¶
御殿設宴¶
命與阿嚕科爾沁部達賚分坐左右¶
賚甲胄雕鞍貂裘弓刀銀幣夏復從征察哈爾自龍門口¶
　　　入明邊至大同克堡三崇徳元年封扎薩克多羅¶
　　　杜稜郡王¶
詔世襲罔替先是有明錦州蒙古卒襲遜杜稜牧殺耕民¶
　　　百餘遜杜稜匿不報二年明兵復潛至殺二十餘¶
<pb:KR2g0043_WYG_031-6a>¶
　　　人奪馬百遜杜稜遣宰桑烏巴什追之不及乃以¶
聞¶
諭令嚴防禦順治二年卒子衮布扎布先卒孫博多和襲¶
　　　一次襲博多和遜杜稜孫尚郡主授多羅額駙順¶
　　　治二年襲扎薩克多羅杜稜郡王十七年卒子二¶
　　　長畢哩衮達賚襲郡王次鄂齊爾封固山貝子後¶
　　　亦襲郡王¶
　　　二次襲畢哩衮達賚博多和長子順治十八年襲¶
<pb:KR2g0043_WYG_031-6b>¶
　　　扎薩克多羅杜稜郡王康熙十四年察哈爾布爾¶
　　　尼叛畢哩衮達賚偕弟鄂齊爾隨撫逺大將軍¶
　　　信郡王鄂扎討平之三十一年卒子蒼津襲¶
　　　三次襲蒼津畢哩衮達賚次子初名班第後¶
賜今名康熙三十二年襲扎薩克多羅杜稜郡王三十九¶
　　　年以所屬馬乏¶
詔給察哈爾牧場馬八百四十一年¶
上幸塞外¶
<pb:KR2g0043_WYG_031-7a>¶
駐蹕弩瑚岱昂阿蒼津率諸台吉來朝其所居舊名營¶
　　　谷¶
諭改稱巴顔鄂爾齋圗四十五年尚和碩温恪公主授和¶
　　　碩額駙是年¶
駕幸巴顔鄂爾齋圖諸台吉歡迎道左¶
錫賚有差五十九年以乏食請借支倉粟¶
詔如所請雍正五年以擅請準噶爾使入藏煎茶罪論削¶
　　　爵¶
<pb:KR2g0043_WYG_031-7b>¶
命其叔父鄂齊爾襲¶
　　　四次襲鄂齊爾博多和次子初由一等台吉封輔¶
　　　國公晉固山貝子互見彼傳雍正五年襲扎薩克¶
　　　多羅杜稜郡王授盟長十一年卒子羅卜藏襲¶
　　　五次襲羅卜藏鄂齊爾次子初襲固山貝子互見¶
　　　彼傳雍正十一年晉襲扎薩克多羅杜稜郡王是¶
　　　年駐防科布多軍十三年撤還授副盟長乾隆二¶
　　　年卒子齊旺襲¶
<pb:KR2g0043_WYG_031-8a>¶
　　六次襲齊旺羅卜藏長子乾隆三年襲扎薩克多¶
　　羅杜稜郡王尋卒子布扎達布襲¶
　　七次襲布扎達布齊旺長子乾隆三年襲扎薩克¶
　　多羅杜稜郡王四十二年卒子旺楚克襲¶
　　八次襲旺楚克布扎達布長子乾隆四十二年襲¶
　　扎薩克多羅杜稜郡王¶
　¶
　¶
<pb:KR2g0043_WYG_031-8b>¶
　¶
　¶
　¶
　¶
　¶
　¶
　¶
欽定外藩䝉古回部王公表傳卷之三十一¶
