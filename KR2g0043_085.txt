# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之八十五
<pb:KR2g0043_WYG_085-1a>¶
　欽定四庫全書¶
　欽定外藩蒙古回部王公表𫝊卷之八十五¶
　　𫝊第六十九¶
　　　固山貝子車凌敦多布列𫝊(後授扎/薩克)¶
　　　車凌敦多布青海和碩特人姓博爾濟吉特扎薩¶
　　　克親王察罕丹津從弟曽祖瑚嚕木什為顧實汗¶
　　　第七子有子四長根扎次哈坦巴圖爾皆再𫝊無¶
　　　嗣次達爾巴生噶爾車木伯勒子一即車凌敦多¶
<pb:KR2g0043_WYG_085-1b>¶
　　　布次秉圖子二各授扎薩克詳後𫝊瑚嚕木什號¶
　　　額爾徳尼岱青順治六年助大軍討河西逆回米¶
　　　喇印丁國棟等復招降西寧城¶
詔賜巴圖爾額爾徳尼岱青號康熙二十三年遣使貢方¶
　　　物二十四年來朝㑹¶
上大閱於王家嶺奏請扈¶
駕徃觀¶
允之歸牧諜噶爾丹侵喀爾喀以所部兵屯邉謀助大軍¶
<pb:KR2g0043_WYG_085-2a>¶
　　　討逆噶爾丹敗遁乃率兵還三十六年大軍定噶¶
　　　爾丹亂¶
遣使招撫青海瑚嚕木什前卒子哈坦巴圖爾以疾不獲¶
　　　從諸台吉入¶
覲四十四年卒遺疏授親王達什巴圖爾稱子達什敦多¶
　　　布㓜乞¶
賜恤葢和碩特族八台吉以内附功授王貝勒貝子公等¶
　　　爵有差惟瑚嚕木什及桑噶爾扎裔未¶
<pb:KR2g0043_WYG_085-2b>¶
賜爵達什巴圖爾以¶
聞且獻哈坦巴圖爾疏¶
詔封達什敦多布為輔國公尋卒無嗣停襲故不立𫝊五¶
　　　十七年以凖噶爾襲藏¶
詔青海諸台吉徃援時車凌敦多布㓜而孤母楚克賚納¶
　　　木扎爾以所屬唐古特兵萬請從軍五十九年大¶
　　　軍分道入藏復助獻糧餼六十一年冬攜車凌敦¶
　　　多布來朝¶
<pb:KR2g0043_WYG_085-3a>¶
慰諭之雍正元年青海王貝勒貝子公台吉等皆以入藏¶
　　　功議加封賞獨車凌敦多布¶
㫖賜多羅貝勒爵盖異數也羅卜藏丹津叛車凌敦多布¶
　　　附之二年大軍將至其女兄從貝勒羅卜藏察罕母奔¶
　　　赴西寧楚克賚納木扎爾尋攜車凌敦多布及屬¶
　　　户千餘請降¶
詔置伊克烏蘭和碩給茶麥諸物養之車凌敦多布從大¶
　　　軍勦羅卜藏丹津擒逆黨丹津以獻事定議附叛¶
<pb:KR2g0043_WYG_085-3b>¶
　　　罪削多羅貝勒爵降固山貝子乾隆二年卒無嗣¶
　詔以其從祖秉圖之子丹巴襲¶
　　　一次襲丹巴車凌敦多布再從叔父其父秉圖有¶
　　　子二長色布騰博碩克圖授扎薩克台吉别有𫝊¶
　　　次即丹巴乾隆三年¶
　詔襲車凌敦多布所遺固山貝子尋授扎薩克十年扈¶
　蹕木蘭行圍¶
　命乾清門行走十七年卒子沙克都爾扎布襲¶
<pb:KR2g0043_WYG_085-4a>¶
　　　二次襲沙克都爾扎布丹巴長子乾隆十七年襲¶
　　　扎薩克固山貝子四十七年¶
　詔世襲罔替四十八年卒子綽爾濟多爾濟襲¶
　　　三次襲綽爾濟多爾濟沙克都爾扎布次子乾隆¶
　　　四十八年襲扎薩克固山貝子¶
　　　扎薩克固山貝子索諾木達什列𫝊(今襲一/等台吉)¶
　　　索諾木達什青海和碩特人姓博爾濟吉特扎薩¶
　　　克親王察罕丹津從弟祖桑噶爾扎為顧實汗第¶
<pb:KR2g0043_WYG_085-4b>¶
　　　八子生子塔薩博羅特號和碩齊子二長敦多布¶
　　　達什次即索諾木達什崇徳七年桑噶爾扎遣使¶
　　　額爾伯赫等附達頼喇嘛表貢駝馬¶
賜幣及朝鮮貢物康熙三十六年青海諸台吉内附敦多¶
　　　布達什及索諾木達什㓜且避痘不獲入¶
覲四十四年親王達什巴圖爾奏諸昆弟子姓惟瑚嚕木¶
　　　什及桑噶爾扎裔未¶
賜爵¶
<pb:KR2g0043_WYG_085-5a>¶
詔封敦多布達什為輔國公五十九年以凖噶爾潜兵據¶
　　　藏索諾木達什率所部駐柴達木敦多布達什復¶
　　　以兵䕶達頼喇嘛入藏雍正元年叙功敦多布達¶
　　　什晉封鎮國公未㡬卒羅卜藏丹津叛以索諾木¶
　　　達什鄰牧誘擒之尋脱歸¶
諭曰索諾木達什竭誠報國盡忠効力今聞脫身來歸良¶
　慰朕懐特沛殊恩著封固山貝子給上等産業明年青¶
　　　海定¶
<pb:KR2g0043_WYG_085-5b>¶
遣歸牧三年¶
詔授扎薩克入¶
覲¶
詔給整裝銀六百兩乾隆十四年卒子三長噶勒丹敦多克¶
　　　先卒次噶勒丹旺扎勒次莽鼐相繼襲¶
　　　一次襲噶勒丹旺扎勒索諾木達什次子乾隆十¶
　　　四年襲扎薩克固山貝子十五年卒弟莽鼐襲¶
　　　二次襲莽鼐索諾木達什第三子乾隆十五年襲¶
<pb:KR2g0043_WYG_085-6a>¶
　　扎薩克固山貝子十八年卒子羅卜藏色布騰襲¶
　　三次襲羅卜藏色布騰莽鼐長子乾隆十八年襲¶
　　扎薩克固山貝子三十一年以郭羅克畨掠所部¶
　　牧畜逸走議不嚴防汛罪¶
詔削扎薩克以其弟巴勒濟特襲羅卜藏色布騰改授¶
　　閑散貝子爵互見彼𫝊¶
　　四次襲巴勒濟特莽鼐第四子乾隆三十一年襲¶
　　扎薩克降授一等台吉四十七年¶
<pb:KR2g0043_WYG_085-6b>¶
詔世襲罔替¶
　　(附/)固山貝子羅卜藏色布騰列𫝊¶
　　羅卜藏色布騰初襲其父貝子莽鼐所遺扎薩克互¶
　　見彼𫝊乾隆三十一年議防汛不嚴罪¶
詔授其弟巴勒濟特為一等台吉代掌扎薩克而改授¶
　　羅卜藏色布騰間散貝子爵附巴勒濟特旗四十¶
　　七年¶
詔世襲罔替¶
<pb:KR2g0043_WYG_085-7a>¶
　　　固山貝子羅卜藏達爾扎列𫝊(今襲扎薩克/一等台吉)¶
　　　羅卜藏達爾扎青海和碩特人姓博爾濟吉特號車臣¶
　　　岱青貝勒納木扎勒從弟父卓哩克圖岱青為鄂¶
　　　木布次子康熙二十三年遣使達延宰桑貢駝馬¶
　　　尋卒三十六年和碩特諸台吉入¶
覲羅卜藏達爾扎㓜不獲至母阿勒達爾以¶
聞¶
上憫其情¶
<pb:KR2g0043_WYG_085-7b>¶
詔封輔國公五十年來朝晉封固山貝子¶
優賚遣歸尋授盟長六十一年率兵䕶達頼喇嘛入藏道¶
　　　疾留郭莽廟尋卒子濟克濟扎布降襲輔國公¶
　　　一次襲濟克濟扎布羅卜藏達爾扎長子康熙六¶
　　　十一年襲輔國公雍正元年羅卜藏丹津叛兵脅¶
　　　之因從擾青海諸台吉牧二年聞大軍至懼降事¶
　　　定議附叛罪削爵三年¶
上以濟克濟扎布雖脅從尋悔罪¶
<pb:KR2g0043_WYG_085-8a>¶
詔仍領游牧衆授扎薩克一等台吉乾隆二十年卒子車¶
　　　凌多爾濟襲¶
　　　二次襲車凌多爾濟濟克濟扎布長子乾隆二十¶
　　　年襲扎薩克一等台吉二十八年卒子達克巴納¶
　　　木扎勒襲¶
　　　三次襲達克巴納木扎勒車凌多爾濟長子乾隆¶
　　　二十九年襲扎薩克一等台吉四十四年卒子諾¶
　　　爾布璘沁襲¶
<pb:KR2g0043_WYG_085-8b>¶
　　　四次襲諾爾布璘沁達克巴納木扎勒長子乾隆¶
　　　四十四年襲扎薩克一等台吉四十七年¶
　詔世襲罔替¶
　¶
　¶
　¶
　¶
　欽定外藩䝉古回部王公表𫝊卷之八十五¶
