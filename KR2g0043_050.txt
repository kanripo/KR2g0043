# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之五十
<pb:KR2g0043_WYG_050-1a>¶
欽定四庫全書¶
欽定外藩䝉古回部王公表𫝊卷之五十¶
　𫝊第三十四¶
　　扎薩克固山貝子錫布推哈坦巴圖魯列𫝊(今襲/一等)¶
　　　(台/吉)¶
　　錫布推哈坦巴圖魯喀爾喀部人姓博爾濟吉特¶
　　土謝圖汗察琿多爾濟從弟祖錫布固泰號鄂爾¶
　　齋圖琿台吉鄂齊賴賽因汗阿巴岱之長子也妻¶
<pb:KR2g0043_WYG_050-1b>¶
　　車臣哈屯生子二長穆車號烏巴什琿台吉即錫¶
　　布推哈坦巴圖魯父次鄂爾果岱諾木齊生逹什¶
　　號琿台吉子車稜扎布授扎薩克台吉别有𫝊初¶
　　錫布推哈坦巴圖魯與弟青多爾濟納木扎勒陀¶
　　音諾爾布額爾克等駐牧巴顔烏蘭常擊走俄羅¶
　　斯掠境兵康熙二十七年噶爾丹由杭愛山肆掠¶
　　錫布推哈坦巴圖魯逆擊之有和託輝特二台吉¶
　　誓同拒噶爾丹既而背盟錫布推哈坦巴圖魯拘¶
<pb:KR2g0043_WYG_050-2a>¶
　　　之會噶爾丹遣人誘降錫布推哈坦巴圖魯怒執¶
　　　其使避走克嚕倫河三十年侍郎瓦岱奉¶
命赴圖拉河偵噶爾丹路由克嚕倫錫布推哈坦巴圖魯¶
　　　率諸弟迎㑹瓦岱來歸¶
上嘉之¶
諭曰爾錫布推哈坦巴圗魯於土謝圖汗察琿多爾濟為¶
　兄弟行職貢有年當噶爾丹誘爾降時獨知大義雖敗¶
　不降今隨大軍慕化歸誠朕甚嘉悦特封爾為扎薩克¶
<pb:KR2g0043_WYG_050-2b>¶
　輔國公爾其朂之是年仍歸巴顔烏蘭㳺牧尋徙圖拉¶
　　　河¶
上以其地為噶爾丹徃來所必經¶
諭嚴防禦三十四年八月噶爾丹貽書納木扎勒陀音誘¶
　　　徃㑹納木扎勒陀音拒之隨錫布推哈坦巴圖魯¶
　　　走隂山北¶
詔亟徙歸化城界所屬戀故土弗肻徙噶爾丹猝至復被¶
　　　掠十月納木扎勒陀音自縳請罪¶
<pb:KR2g0043_WYG_050-3a>¶
詔宥之尋徙色楞額河三十五年¶
上親征噶爾丹至克嚕倫察噶爾丹必遁¶
敇錫布推哈坦巴圖魯躡擊之三十八年叙追擒巴爾呼¶
　　　逃衆功晉固山貝子四十三年卒子二長巴海封¶
　　　扎薩克輔國公别有傳次車布登降襲鎮國公¶
　　　一次襲車布登錫布推哈坦巴圖魯次子康熙四¶
　　　十五年襲扎薩克鎮國公五十六年隨大軍由阿¶
　　　爾台擒斬特楞古特賊衆雍正元年以居察哈爾¶
<pb:KR2g0043_WYG_050-3b>¶
　　　之厄魯特降人羅卜藏錫喇布等叛逃偕同部輔¶
　　　國公車木楚克納木扎勒追緝之射斃賊衆阿玉¶
　　　什額博壘等叙功以其父原爵貝子¶
詔晉多羅貝勒九年大軍剿噶爾丹䇿凌車布登奏敗賊¶
　　　於蘇克阿勒逹呼¶
賜阿克敦巴圖魯號并¶
賜三眼孔雀翎及黄帶十年額爾徳尼昭之役復以追敗¶
　　　賊衆¶
<pb:KR2g0043_WYG_050-4a>¶
聞晉封多羅郡王十一年追議其剿賊不力偕同部親王¶
　　　丹津多爾濟飾奏冒功罪¶
諭曰車布登初襲公爵因追剿羅卜藏錫喇布著有勞績¶
　恩擢貝勒嗣與丹津多爾濟飾奏蘇克阿勒逹呼及額¶
　爾徳尼昭擊賊功妄邀封賞今實情畢露知其率一千¶
　兵遇賊百餘輙畏懼不前虚張聲勢令賊逺遁及偕副¶
　都統塔爾岱率兵追賊誑令迷路縱賊逺颺並無為國¶
　効力實心著削郡王爵及賜號撤還黄帶降授貝勒飭¶
<pb:KR2g0043_WYG_050-4b>¶
　赴科布多軍營効力贖罪倘仍舊退縮瞻顧定從重治¶
　罪乾隆元年¶
　命署所部副將軍駐防烏里雅蘇台定例駐防副將軍¶
　　　及期而代是年冬車布登不候代擅歸㳺牧為額¶
　　　駙䇿凌所劾¶
　敕責其罪六年叅賛大臣都統塔爾瑪善奉¶
　命赴烏克圖爾濟爾哈朗閲防秋兵以車布登旗軍容¶
　　　整獎賚之十九年三月以收撫烏梁海¶
<pb:KR2g0043_WYG_050-5a>¶
諭偕同部郡王桑齋多爾濟等赴鄂爾海喀喇烏蘇駐¶
　　防尋偕叅賛大臣安崇阿徳寜等移駐庫克嶺七¶
　　月新降杜爾伯特台吉車凌䝉古子巴朗攜衆由¶
　　庫克嶺叛逃車布登以追捕弗及奏¶
諭曰車布登與安崇阿徳寜同駐庫克嶺專為防範逃¶
　衆乃巴朗從此脱逃伊等率兵尾追並不奮勇前進¶
　即行退歸安崇阿徳寜二人著即正典刑車布登削¶
　貝勒爵降授貝子仍留軍營効力贖罪二十年定北¶
<pb:KR2g0043_WYG_050-5b>¶
　　將軍班第由北路進剿逹瓦齊於伊犁道出阿爾¶
　　台以烏梁海衆潛附準噶爾遣車布登沿途剿捕¶
　　至固爾班鼐塔克及烏蘭布拉克喀喇哈巴地遇¶
　　烏梁海副都統察逹克屬得木齊綽罕宰桑圖布¶
　　慎屬得木齊喀喇曼濟等衆盡降之並獲巴朗從¶
　　賊二百餘户伊犁平師旋車布登偕副都統敦多¶
　　卜率兵三百由薩噶勒巴什嶺徃收汗烏梁海汗¶
　　即烏梁海所居地也宰桑郭爾卓輝鄂木布及布¶
<pb:KR2g0043_WYG_050-6a>¶
　　魯古特宰桑根都什特楞古特宰桑𤓰齊楞皆率¶
　　衆降㑹阿睦爾撒納叛賊黨克什木等擾伊犁車¶
　　布登齎¶
敕往¶
諭準噶爾衆叙功¶
詔復多羅貝勒二十一年和託輝特逆賊青衮咱卜叛車¶
　　布登將以兵會叅贊大臣塔爾瑪善赴烏蘭嶺追¶
　　剿阿睦爾撒納未至遽由納林喀喇歸牧塔爾瑪¶
<pb:KR2g0043_WYG_050-6b>¶
　　善以¶
聞¶
諭曰車布登係喀爾喀舊人受恩最為深重今乃擅棄¶
　職守私行逃歸情甚可惡著擒觧來京治罪是年冬¶
　　定邊左副將軍親王成衮扎布以車布登擅歸游¶
　　牧復詭病不從剿青衮咱卜請削爵論死¶
詔削貝勒宥死子齊旺多爾濟降襲輔國公¶
　　二次襲齊旺多爾濟車布登長子乾隆十六年¶
<pb:KR2g0043_WYG_050-7a>¶
命乾清門行走¶
賜孔雀翎及黄馬褂二十一年襲扎薩克輔國公二十¶
　　三年二月所屬歉收¶
賑之八月車布登來朝¶
諭曰原封貝勒車布登係附和逆賊青衮咱卜之人原¶
　應按例治罪朕因其平日為人愚昧又年老可矜從¶
　寛祇令削爵仍許其子承襲輔國公伊悔罪感恩抒¶
　誠入覲念前此曽經宣力積有勤勞著加㤙賜公品¶
<pb:KR2g0043_WYG_050-7b>¶
　級遣歸游牧二十四年齊旺多爾濟擒自喀喇木蘭¶
　　叛逃之厄魯特丹巴等¶
諭獎之¶
賜雙眼孔雀翎三十年卒仍令其父車布登襲¶
　　三次襲車布登乾隆三十年仍襲扎薩克輔國公¶
　　三十五年卒孫齊素嚨多爾濟降襲扎薩克一等¶
　　台吉¶
　　四次襲齊素嚨多爾濟車布登次子台吉齊旺之¶
<pb:KR2g0043_WYG_050-8a>¶
　　　子乾隆三十五年襲扎薩克一等台吉四十一年¶
　　　扈¶
　駕木蘭行圍¶
　賜孔雀翎四十六年¶
　詔世襲罔替¶
　　　扎薩克輔國公車稜巴勒列𫝊¶
　　　車稜巴勒喀爾喀部人姓博爾濟吉特土謝圖汗¶
　　　察琿多爾濟第四子初授一等台吉康熙三十年¶
<pb:KR2g0043_WYG_050-8b>¶
　　　隨父來朝¶
賜冠帶銀幣五十年¶
駕幸避暑山莊車稜巴勒來朝¶
上追念其父察琿多爾濟來歸之誠又以車稜巴勒年老¶
　　　猶為台吉¶
詔封扎薩克輔國公析其從子扎薩克台吉班珠爾多爾¶
　　　濟五佐領𨽻之五十四年偕子巴木丕勒多爾濟¶
　　　隨大軍駐防扎布堪五十六年移駐哲爾格西喇¶
<pb:KR2g0043_WYG_050-9a>¶
　　　呼魯蘇五十八年隨右衛將軍費揚古籌築扎克¶
　　　拜逹哩克城六十一年¶
命率兵由汗阿林移厄魯特降人羅卜藏錫喇布游牧於¶
　　　察哈爾雍正六年卒子巴木丕勒多爾濟襲¶
　　　一次襲巴木丕勒多爾濟車稜巴勒長子康熙五¶
　　　十六年隨額駙巴林郡王烏爾衮由阿爾台進剿¶
　　　準噶爾於赫色勒巴斯諾爾雍正七年襲扎薩克¶
　　　輔國公¶
<pb:KR2g0043_WYG_050-9b>¶
命督所部備用軍駝八年由額爾徳尼昭運屯田穀實於¶
　　　塔本托羅海尋以築科布多城觧所用鐵九年隨¶
　　　同部親王丹津多爾濟等剿準噶爾賊酋大䇿凌¶
　　　敦多卜於蘇克阿勒逹呼十年復隨額駙䇿凌敗¶
　　　小䇿凌敦多卜於額爾徳尼昭乾隆十二年卒子¶
　　　車登三丕勒襲¶
　　　二次襲車登三丕勒巴木丕勒多爾濟次子乾隆¶
　　　十三年襲扎薩克輔國公十九年二月隨叅贊大¶
<pb:KR2g0043_WYG_050-10a>¶
　　臣薩拉爾擒擅入汛界之烏梁海人博羅特瑚圖¶
　　克等¶
諭嘉之二十年四月¶
命隨定北將軍班第由北路剿逹瓦齊六月偵烏什阿¶
　　竒木伯克霍集斯擒獻逹瓦齊偕副都統額爾登¶
　　額以兵五百由穆色爾嶺徃取械逹瓦齊詣軍七¶
　　月班師率喀爾喀五百扎哈沁三百索倫二百兵¶
　　還二十一年隨定邊左副將軍哈逹哈進兵哈薩¶
<pb:KR2g0043_WYG_050-10b>¶
　　克路遇固爾班和卓等攜千餘户遁烏梁海車登¶
　　三丕勒追擒有功¶
賜孔雀翎二十二年駐防翁固爾諾爾有台吉逹瑪琳¶
　　者其族也附和託輝特逆賊青衮咱卜叛副將軍¶
　　親王桑齋多爾濟奉¶
詔徃擒未至逹瑪琳遁車登三丕勒偕協理台吉占楚¶
　　卜由翁固爾諾爾馳追縳以獻¶
獎賚幣二十八年赴恰克圖駐防四十一年卒子拉素¶
<pb:KR2g0043_WYG_050-11a>¶
　　　嚨多爾濟襲¶
　　　三次襲拉素嚨多爾濟車登三丕勒長子乾隆三¶
　　　十七年扈¶
　駕木蘭行圍¶
　駕孔雀翎四十七年襲扎薩克輔國公四十三年督理¶
　　　烏里雅蘇台軍營學舍四十六年理藩院議拉素¶
　　　嚨多爾濟所襲輔國公係¶
　恩封出缺時請降襲¶
<pb:KR2g0043_WYG_050-11b>¶
　諭曰拉素嚨多爾濟之曽祖車稜巴勒蒙¶
聖祖仁皇帝格外鴻慈特封公爵承襲有年朕於車稜巴¶
　　勒子巴木丕勒多爾濟出缺時不忍削去是以仍令¶
　　其子車登三丕勒及孫拉素嚨多爾濟相繼承襲今¶
　　若照議降襲朕心殊為不忍著加恩世襲罔替¶
　　　扎薩克輔國公巴海列𫝊¶
　　　巴海喀爾喀部人姓博爾濟吉特貝子錫布推哈¶
　　　坦巴圖魯長子康熙四十五年弟車布登襲鎮國¶
<pb:KR2g0043_WYG_050-12a>¶
　　　公爵巴海協理旗務五十九年偕車布登隨振武¶
　　　將軍傅爾丹由布拉罕襲擊䇿妄阿喇布坦雍正¶
　　　九年隨大軍剿噶爾丹䇿凌偵賊酋大䇿凌敦多¶
　　　卜擁兵據蘇克阿勒逹呼額駙親王䇿凌等列陣¶
　　　鄂登楚勒謀誘擊之巴海以兵六百夜入賊營擒¶
　　　三人還賊將貢楚克扎布喀喇巴圖魯以騎三千¶
　　　來追近大軍伏發敗之¶
詔嘉其功授扎薩克一等台吉十年復隨䇿凌等擊小䇿¶
<pb:KR2g0043_WYG_050-12b>¶
　　　凌敦多卜於額爾徳尼昭斬馘甚衆¶
諭曰巴海曽由協理台吉効力阿爾台軍營去嵗蘇克阿¶
　勒逹呼之捷勞績懋著朕擢授扎薩克台吉今復於額¶
　爾徳尼昭奮勇剿賊深可嘉尚著加恩封輔國公乾隆¶
　　　八年卒子貢楚克扎布襲¶
　　　一次襲貢楚克扎布巴海長子乾隆八年襲扎薩¶
　　　克輔國公二十八年卒子貢楚克逹什襲¶
　　　二次襲貢楚克逹什貢楚克扎布長子乾隆二十¶
<pb:KR2g0043_WYG_050-13a>¶
　　八年襲扎薩克輔國公四十六年¶
詔世襲罔替¶
　　貝子品級扎薩克輔國公三逹克多爾濟列𫝊(今/停)¶
　　　(襲貝子/品級)¶
　　三逹克多爾濟喀爾喀部人姓博爾濟吉特親王¶
　　丹津多爾濟第三子初授一等台吉乾隆元年¶
命乾清門行走尋因其父丹津多爾濟卒兄貝子多爾¶
　　濟色布騰之子桑齋多爾濟㓜襲郡王爵¶
<pb:KR2g0043_WYG_050-13b>¶
召居京師以三逹克多爾濟代理旗務¶
賜公品級十八年¶
詔封輔國公¶
賜孔雀翎十九年偕同部輔國公車登三丕勒等請効¶
　　力軍營¶
許之二十年大軍剿逹瓦齊於伊犁三逹克多爾濟督¶
　　解駝馬叙功晉貝子品級二十一年隨定邊左副¶
　　將軍哈逹哈進兵哈薩克索叛賊阿睦爾撒納師¶
<pb:KR2g0043_WYG_050-14a>¶
　　旋偕車臣汗部親王巴雅爾什第等剿和託輝特¶
　　逆賊青衮咱卜尋¶
遣歸游牧二十三年桑齋多爾濟請析屬𨽻三逹克多¶
　　爾濟别為一旗從之¶
詔授扎薩克¶
賜雙眼孔雀翎二十九年卒子車稜多爾濟襲輔國公¶
　　一次襲車稜多爾濟三逹克多爾濟長子乾隆二¶
　　十八年扈¶
<pb:KR2g0043_WYG_050-14b>¶
駕木蘭行圍¶
賜孔雀翎二十九年襲扎薩克輔國公三十九年¶
賜黄馬褂四十六年理藩院議車稜多爾濟所襲輔國¶
　　公係¶
恩封出缺時請降襲¶
諭曰輔國公車稜多爾濟之父三逹克多爾濟朕因其¶
　為親王丹津多爾濟子封授公爵復因効力軍營送¶
　馬無悞晉貝子品級車稜多爾濟襲爵時已削去貝¶
<pb:KR2g0043_WYG_050-15a>¶
　子品級今若復令降襲朕心殊為不忍即云世襲罔¶
　替於例不符此亦惟視車稜多爾濟効力如何若於¶
　烏里雅蘇台值班等事奮勉出力毫無貽悞仍許承¶
　襲公爵俟出缺時奏聞請㫖¶
　¶
　¶
　¶
　¶
<pb:KR2g0043_WYG_050-15b>¶
　¶
　¶
　¶
　¶
　¶
　¶
　¶
欽定外藩䝉古回部王公表傳卷之五十¶
