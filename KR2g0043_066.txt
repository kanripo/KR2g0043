# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之六十六
<pb:KR2g0043_WYG_066-1a>¶
　欽定四庫全書¶
　欽定外藩蒙古回部王公表𫝊卷之六十六¶
　　𫝊第五十¶
　　　扎薩克一等台吉額爾徳尼衮布列𫝊¶
　　　額爾徳尼衮布喀爾喀部人姓博爾濟吉特貝勒¶
　　　卓特巴從子父諾木齊號阿海台吉子五長額爾¶
　　　克次即額爾徳尼衮布次阿海岱青次羅卜藏車¶
　　　稜次納木扎勒康熙元年扎薩克圖汗旺舒克為¶
<pb:KR2g0043_WYG_066-1b>¶
　　　羅卜藏台吉額琳沁所戕阿海岱青會土謝圖汗¶
　　　察琿多爾濟兵擊走額琳沁九年請於¶
　　朝以旺舒克弟成衮嗣稱汗遣使貢駝馬¶
詔嘉之授扎薩克代額琳沁貢九白十七年阿海岱青卒¶
　　　子朋素克嗣扎薩克¶
賜遵義台吉號及印二十年遣使貢二十一年¶
命内大臣烏黙訥等往賚冠服佩帶弓刀器幣二十五年¶
諭導其汗成衮與察琿多爾濟釋怨修好三十年朋素克¶
<pb:KR2g0043_WYG_066-2a>¶
　　　卒額爾徳尼衮布迎¶
覲多倫諾爾¶
詔授扎薩克一等台吉以所屬乏食¶
賜粟賑之時卓特巴以朋素克嗣絶掠其牧産額爾徳尼¶
　　　衮布因愬狀¶
諭卓特巴歸所掠十二月額爾徳尼衮布來朝¶
優賚之三十六年¶
賜牧扎布堪河三十八年卒子垂扎布襲¶
<pb:KR2g0043_WYG_066-2b>¶
　　　一次襲垂扎布額爾徳尼衮布長子康熙三十八¶
　　　年襲扎薩克一等台吉雍正三年卒子丹津襲¶
　　　二次襲丹津垂扎布長子雍正三年襲扎薩克一¶
　　　等台吉八年卒子格埒克襲¶
　　　三次襲格埒克丹津次子雍正八年襲扎薩克一¶
　　　等台吉十年以縱屬奪軍糧罪削職¶
命其兄羅卜藏喇布坦襲¶
　　　四次襲羅卜藏喇布坦丹津長子雍正十二年襲¶
<pb:KR2g0043_WYG_066-3a>¶
　　　扎薩克一等台吉乾隆二十二年以病罷子莽蘇¶
　　　爾襲¶
　　　五次襲莽蘇爾羅卜藏喇布坦長子乾隆二十二¶
　　　年襲扎薩克一等台吉四十六年¶
　詔世襲罔替¶
　　　扎薩克一等台吉烏爾占列𫝊¶
　　　烏爾占喀爾喀部人姓博爾濟吉特扎薩克圖汗¶
　　　格埒克延丕勒從祖父察罕斯奇布號車臣諾顔¶
<pb:KR2g0043_WYG_066-3b>¶
　　　為車臣濟農崆奎第五子烏爾占嗣車臣號駐牧¶
　　　固爾班賽堪康熙二十七年率屬來歸¶
命游牧茂明安界外蘇黙圖格爾二十八年授扎薩克¶
遣官頒示法度俾輯所屬失業者三十年迎¶
覲多倫諾爾¶
詔授一等台吉仍兼扎薩克三十一年¶
詔發粟賑所屬貧户三十四年遣使陳噶爾丹肆掠狀三¶
　　　十五年隨大將軍費揚古擊噶爾丹於昭莫多三¶
<pb:KR2g0043_WYG_066-4a>¶
　　　十六年奏遣協理台吉顧木濟布赴費揚古軍効¶
　　　力¶
許之尋噶爾丹竄死朔漠平¶
賜牧阿爾察圖和岳爾敖拉雅蘇圖鄂和多爾訥黙格爾¶
　　　諸界雍正五年以病罷子彌育特多爾濟襲¶
　　　一次襲彌育特多爾濟烏爾占長子雍正五年襲¶
　　　扎薩克一等台吉乾隆十三年卒子根敦車琳襲¶
　　　二次襲根敦車琳彌育特多爾濟長子乾隆十三¶
<pb:KR2g0043_WYG_066-4b>¶
　　　年襲扎薩克一等台吉三十五年卒子烏巴什襲¶
　　　三次襲烏巴什根敦車琳長子乾隆三十五年襲¶
　　　扎薩克一等台吉四十六年¶
　詔世襲罔替¶
　　　(附/)輔國公衮布扎布列𫝊¶
　　　衮布扎布扎薩克台吉烏爾占從弟父諾爾布¶
　　　號額爾徳尼琿台吉子一即衮布扎布康熙二十¶
　　　九年來朝授二等台吉附烏爾占旗三十五年隨¶
<pb:KR2g0043_WYG_066-5a>¶
　　　大軍敗噶爾丹於昭莫多五十六年駐防阿爾台¶
　　　軍營¶
詔授一等台吉雍正二年¶
諭曰衮布扎布曽從征昭莫多此次大兵駐阿爾台伊不¶
　論班期久駐軍營督辦購馬事宜復隨大軍三擊賊衆¶
　甚屬奮勉著授輔國公是年卒子沙克都爾扎布襲¶
　　　一次襲沙克都爾扎布衮布扎布長子雍正二年¶
　　　襲輔國公八年卒無嗣弟巴勒桑襲¶
<pb:KR2g0043_WYG_066-5b>¶
　　　二次襲巴勒桑衮布扎布次子雍正八年襲輔國¶
　　　公乾隆三十六年卒子錫喇布多爾濟襲¶
　　　三次襲錫喇布多爾濟巴勒桑長子乾隆三十六¶
　　　年襲輔國公四十二年卒子納木扎勒多爾濟襲¶
　　　四次襲納木扎勒多爾濟錫喇布多爾濟次子乾¶
　　　隆四十二年襲輔國公四十六年¶
　諭曰納木扎勒多爾濟所襲輔國公爵因其祖衮布扎¶
　　布効力軍營所封著加恩世襲罔替¶
<pb:KR2g0043_WYG_066-6a>¶
　　　扎薩克一等台吉哈瑪爾岱青列𫝊¶
　　　哈瑪爾岱青喀爾喀部人姓博爾濟吉特郡王朋¶
　　　素克喇布坦從弟祖固魯諾木齊為車臣濟農崆¶
　　　奎第三子生子博托果號額爾克諾顔子一即哈¶
　　　瑪爾岱青初授二等台吉康熙三十四年大軍將¶
　　　進𠞰噶爾丹哈瑪爾岱青請往偵¶
許之三十五年隨前鋒侍衛阿南達至汗阿林擊固英必¶
　　　齊葉齊等賊百餘盡降之偵噶爾丹遁率屬五十¶
<pb:KR2g0043_WYG_066-6b>¶
　　　赴昆都倫額濟内河分路追緝尋引兵五百防噶¶
　　　斯口三十六年朔漠平敘功¶
詔授扎薩克一等台吉四十二年¶
上幸西安府哈瑪爾岱青來朝會大閲扈¶
駕預觀奏言軍容之盛目所未覩因¶
賜宴遣歸五十三年卒子鄂木布濟襲¶
　　　一次襲鄂木布濟哈瑪爾岱青長子康熙五十三¶
　　　年襲扎薩克一等台吉五十五年率兵駐防扎布¶
<pb:KR2g0043_WYG_066-7a>¶
　　　堪尋赴散秩大臣祁里徳軍聽調五十六年大軍¶
　　　由布拉罕布嚕勒分路進勦凖噶爾鄂木布濟奉¶
　　　檄赴哈達青吉勒䕶軍牧偵特楞古特降衆叛率¶
　　　兵二百立木柵於阿爾台防賊逸五十七年率兵¶
　　　千餘駐呼勒瑪諾爾五十八年移駐布拉罕蘇伯¶
　　　尋由阿濟督解巴里坤軍需五十九年率兵二百¶
　　　至察罕呼濟爾偵賊踪由伊彌勒河沙喇呼魯蘇¶
　　　擒厄魯特逃衆還駐布拉罕蘇伯六十年春駐拜¶
<pb:KR2g0043_WYG_066-7b>¶
　　　達哩克夏解送軍駝冬駐塔爾弼六十一年由奈¶
　　　曼明安督解軍需雍正二年仍駐塔爾弼八年移¶
　　　駐蘇伯和寧烏蘇九年隨副都統阿三等率兵二¶
　　　千赴庫卜克爾防禦凖噶爾會賊入阿濟鄂木布¶
　　　濟棄汛私歸靖邊大將軍順承親王錫保劾請削¶
　　　職治罪¶
詔來京面詢降㫖尋以輔國公通謨克游牧被掠¶
遣官移之阿拉善¶
<pb:KR2g0043_WYG_066-8a>¶
詔察閲鄂木布濟等牧地¶
頒給糧茶尋請移居阿拉善附近之綽確地¶
許之十年三月入¶
覲¶
諭曰鄂木布濟棄汛私歸固有應得之罪但念為賊阻截¶
　不能通信回守游牧使賊秋毫無犯情尚可矜且人材¶
　亦甚出衆著加恩免其削職即隨郡王格埒克延丕勒¶
　統率所屬兵丁赴伯格爾建勲將軍達爾濟軍營効力¶
<pb:KR2g0043_WYG_066-8b>¶
　贖罪是年隨格埒克延丕勒追擊凖噶爾有功㑹同部¶
　　　扎薩克喇布坦坐烏遜珠勒退縮罪削職¶
詔撤其屬十五户¶
賜鄂木布濟轄之尋移木奇齊格訥洪果爾阿齊喇克十¶
　　　一年偕前鋒統領塔爾瑪善擒獲凖噶爾賊衆¶
賜孔雀翎十三年駐防偉歡塔勒滿乾隆十五年以病罷¶
　　　子達爾巴圖襲¶
　　　二次襲達爾巴圖鄂木布濟長子乾隆十五年襲¶
<pb:KR2g0043_WYG_066-9a>¶
　　扎薩克一等台吉十九年解送烏爾衮塔密爾城¶
　　所貯軍械赴烏里雅蘇台二十一年和託輝特逆¶
　　賊青衮咱卜叛煽衆喀爾喀達爾巴圖督兵防汛¶
獎賜孔雀翎三十五年以病罷子達什琳沁襲¶
　　三次襲達什琳沁達爾巴圖長子乾隆三十五年¶
　　襲扎薩克一等台吉四十六年¶
詔世襲罔替¶
　¶
<pb:KR2g0043_WYG_066-9b>¶
　¶
　¶
　¶
　¶
　¶
　¶
　¶
欽定外藩蒙古回部王公表𫝊卷之六十六¶
