# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之九十一
<pb:KR2g0043_WYG_091-1a>¶
欽定四庫全書¶
欽定外藩蒙古回部王公表𫝊卷之九十一¶
　𫝊第七十五¶
　　西藏總𫝊¶
　　西藏即唐古特别稱土伯特至¶
　京師萬四千餘里東界四川西界大沙海南界雲南¶
　　北界青海東西距六千四百餘里南北距六千五¶
　　百餘里凡四部曰衛曰藏曰喀木曰阿里轄城六¶
<pb:KR2g0043_WYG_091-1b>¶
　　十餘衛在四川打箭爐西北諺稱前藏其首城曰¶
　　拉薩藏在衛西南諺稱後藏其首城曰日喀紫喀¶
　　木在衛東南其首城曰巴塘阿里居藏極西有城¶
　　曰達克喇距岡底斯山三百餘里西南徼地漸髙¶
　　至岡底斯山而極其西北有僧格喀木布諸山亘¶
　　阿里北二千餘里入喀齊部諸境東北有諾穆汗烏¶
　　巴什諸山環衛地達西寧凡六千餘里西南有們¶
　　那克尼爾諸山亘阿里南二千餘里入額訥特珂¶
<pb:KR2g0043_WYG_091-2a>¶
　　克境額訥特珂克即古天竺國也東南有達木楚¶
　　克喀木布諸山亘藏衛達喀木凡七千餘里禹貢¶
　　曰導黒水至于三危衛藏喀木統為三危喀拉¶
　　烏蘇經其地入海蒙古謂黒曰喀拉謂水曰烏蘇¶
　　在唐宋為吐蕃元明即烏斯藏地俗喜浮屠法設¶
　　紅黄二教以冠别尤重黄教達頼喇嘛班禪喇嘛¶
　　掌之代理藏務者曰噶卜倫次曰代奔次曰西爾¶
　　奔次曰尚卓特巴分理兵刑財賦其治民者曰宗¶
<pb:KR2g0043_WYG_091-2b>¶
　　奔户五出兵一賦納達頼喇嘛市打箭爐地貢道¶
　　由西寧入達頼喇嘛班禪喇嘛使稱堪布噶卜倫¶
　　使稱囊素喀拉烏蘇設堪布喇嘛一穆嚕烏蘇設¶
　　蒙古宰桑一司郵務唐古特西南布嚕克巴拉達¶
　　克巴勒布諸國道逺不自至因達頼喇嘛納貢達¶
　　頼喇嘛居拉薩曰布達拉布達拉與普陀音近普¶
　　陀山有三一在浙江定海縣一在額訥特珂克之¶
　　南海一在唐古特即達頼喇嘛居别有伊克昭巴¶
<pb:KR2g0043_WYG_091-3a>¶
　　　罕昭相𫝊布達拉為吐蕃賛普建牙所伊克昭為¶
　　　唐文成公主建巴罕昭為吐蕃妻他國女建今猶¶
　　　存唐長慶中與吐蕃定盟碑及文成公主所事佛¶
　　　像班禪喇嘛居日喀紫曰扎什倫布唐古特謂如¶
　　　來相曰昭大曰伊克小曰巴罕福壽曰扎什須彌¶
　　　曰倫布以示慶也達頼喇嘛班禪喇嘛明宗喀巴¶
　　　二大弟子宗喀巴興黄教弟子數千人達頼喇嘛¶
　　　位居首其名曰羅倫嘉穆錯説者謂羅倫嘉穆錯¶
<pb:KR2g0043_WYG_091-3b>¶
　　而前行教額訥特珂克巴勒布唐古特諸境凡五¶
　　十一世率荒邈難稽自羅倫嘉穆錯而後世以化身¶
　　掌黄教一世曰根敦珠巴二世曰根敦嘉穆錯始¶
　　立第巴代理所部事三世曰索諾木嘉穆錯即明¶
　　時所稱活佛鎻南堅錯也明懲唐吐蕃亂思制御¶
　　之永樂中封畨僧為犬寳法王大乗法王大慈法王闡教王¶
　　顯教王化教王賛善王䕶教王凡八王並給敕印¶
　　成化中大寳法王來朝遣内監以鹵簿送之不¶
<pb:KR2g0043_WYG_091-4a>¶
　　　達而返索諾木嘉穆錯時諸畨僧莫不俯首稱弟¶
　　　子四世曰雲丹嘉穆錯五世曰阿旺羅卜藏嘉穆¶
　　　錯即所稱第五輩達頼喇嘛也喀爾喀及厄魯特¶
　　　部長敬禮之有藏巴者為唐古特汗居日喀紫第¶
　　　巴奉達頼喇嘛居拉薩不相能¶
　　本朝崇徳二年喀爾喀三汗奏請¶
發幣使延達頼喇嘛四年厄魯特繼至因¶
賜書達頼喇嘛五年¶
<pb:KR2g0043_WYG_091-4b>¶
遣使往以喀爾喀有違言不果七年達頼喇嘛班禪喇嘛¶
　　　偕藏巴及厄魯特顧實汗遣使貢方物達¶
　　盛京表稱¶
曼珠師利大皇帝義取文殊佛號且切音與滿洲近也今¶
　　　嵗獻丹書表如之使至¶
賜宴¶
命諸王貝勒宴如次留八閲月八年¶
遣使存問達頼喇嘛稱金剛大士復¶
<pb:KR2g0043_WYG_091-5a>¶
賜書班禪喇嘛給銀幣器物有差㑹第巴乞兵厄魯特稱¶
　　　藏巴虐部衆蔑釋教顧實汗自青海撃之事¶
聞¶
賜敕顧實汗復¶
諭藏巴曰爾稱佛法䕶國遣使上書邇聞為厄魯特所¶
　敗特賜函緘嗣當修好勿絶藏巴尋為顧實汗所狀初¶
　　　藏衛及青海巴爾喀木皆𨽻唐古特顧實汗襲青¶
　　　海據之令巴爾喀木納賦復侵藏衛陽崇釋教隂¶
<pb:KR2g0043_WYG_091-5b>¶
　　　自强給地達頼喇嘛班禪喇嘛遣長子達延轄其¶
　　　衆號鄂齊爾汗第六子多爾濟佐之號達頼巴圖¶
　　　爾台吉順治三年達頼喇嘛顧實汗各遣使貢金¶
　　　佛念珠¶
賚甲胄弓矢皮幣四年達頼喇嘛班禪喇嘛表頌¶
功徳獻方物五年烏斯藏闡化王遣僧索諾穆拉什來貢¶
賜妙勝慧智灌頂國師號是年¶
遣使召達頼喇嘛明年嵗在寅達頼喇嘛奏俟辰年入¶
<pb:KR2g0043_WYG_091-6a>¶
覲九年壬辰正月達頼喇嘛以行期¶
聞鄂齊爾汗使從¶
遣官迎¶
詔定正副貢使賞例十二月達頼喇嘛入¶
覲獻方物¶
賜宴南苑¶
詔建黄寺居之是年明烏斯藏暨長河西魚通寧逺董卜¶
　　　韓胡諸指揮宣慰司獻敕印請内附十年正月¶
<pb:KR2g0043_WYG_091-6b>¶
賜宴達頼喇嘛於¶
　　太和殿¶
賚金幣鞍馬二月¶
詔和碩親王碩塞率八旗兵送至岱汗四月¶
遣官齎金册印封為西天大善自在佛領天下釋教普通¶
　　　鄂齊頼達喇達頼喇嘛十三年闡化王遣僧嘉穆¶
　　　錯諾爾布等貢方物先是索諾穆拉什至¶
詔闡化王納明所給敕印比年凡四遣使至是獻舊玉印¶
<pb:KR2g0043_WYG_091-7a>¶
　　　一及敕書稱闡化王舊為土伯特國主藏巴襲之¶
　　　顧實汗戕藏巴以闡化王歸達頼喇嘛轉給第巴¶
　　　第巴因有闡化王敕印詭遣邉内安島人稱闡化¶
　　　王貢使¶
詔改授闡化王敕印復¶
賜書達頼喇嘛詰第巴罪十七年達頼喇嘛班禪喇嘛鄂¶
　　　齊爾汗表貢方物¶
遣官存問¶
<pb:KR2g0043_WYG_091-7b>¶
賚雕鞍玉壺等物十八年達頼喇嘛請市茶北勝州¶
允之康熙九年鄂齊爾汗卒¶
賜賻祭子朋素克嗣號達頼汗十四年達頼喇嘛遣使代¶
　　　逆藩吳三桂乞降¶
敕曰呉三桂初叛時朕遣使往諭喇嘛大兵分路進𠞰若吳三¶
　桂竄赴唐古特當即擒獻喇嘛奏稱吳三桂曽取延打¶
　木結達木二城乃三噶爾瑪地今既發兵攻取防守沿¶
　邉若欲徴兵深入惟候詔㫖達頼巴圖爾台吉已自唐¶
<pb:KR2g0043_WYG_091-8a>¶
古特遣赴青海令其有事相援無事則鈐束部衆朕思¶
喇嘛崇尚信義必如所奏而行因以青海蒙古進兵故¶
𫝊諭滇蜀二省達頼巴圖爾台吉辭松潘路險未即赴¶
喇嘛又奏稱蒙古兵雖强得城池恐貪據且西南地熱¶
風土不宜若吳三桂勢窮悔罪乞免死允降吳三桂背¶
恩謀逆罪不容誅朕豈容伊為裂土罷兵請又靖逆將¶
軍張勇等奏稱青海蒙古入邉侵擾葢以叛鎮王輔臣¶
倡亂寧羌故也今西陲已晏然無事喇嘛宜恪守前言¶
<pb:KR2g0043_WYG_091-8b>¶
令達頼巴圖爾台吉等統轄部衆毋得滋事擾民二十¶
　　二年達頼喇嘛示寂第巴匿不奏嗣是殘喀爾喀¶
　　及噶爾丹就滅皆第巴為之噶爾丹㓜棄家依達¶
　　頼喇嘛後歸凖噶爾詭言達頼喇嘛授已博碩克¶
　　圖汗號以所居阿爾台鄰喀爾喀牧謀侵之未㡬¶
　　喀爾喀右翼扎薩克圖汗成衮與左翼土謝圖汗¶
　　察琿多爾濟搆釁達頼喇嘛遣扎爾布奈定盟¶
　　察琿多爾濟不從成衮子沙喇愬於¶
<pb:KR2g0043_WYG_091-9a>¶
　　朝¶
敕達頼喇嘛擇使善輯喀爾喀達頼喇嘛奏唐古特以噶¶
　　　爾丹西勒圖為尊遣之往䝉古謂喇嘛坐牀者為¶
　　　西勒圖葢喇嘛大弟子也而喀爾喀哲卜尊丹巴¶
　　　呼圖克圖亦奉¶
詔赴盟壇與議哲卜尊丹巴呼圖克圖者土謝圖汗弟也¶
　　　偕噶爾丹西勒圖集喀爾喀兩翼汗濟農諾顔台¶
　　　吉宣¶
<pb:KR2g0043_WYG_091-9b>¶
諭定盟噶爾丹偵哲卜尊丹巴呼圖克圖與噶爾丹西勒¶
　　　圖並坐詰責之因搆兵土謝圖汗不敵偕哲卜尊¶
　　　丹巴呼圖克圖挈部内附¶
上以喀爾喀厄魯特奉達頼喇嘛教¶
申命遣使罷兵第巴煽噶爾丹侵喀爾喀索哲卜尊丹巴¶
　　　呼圖克圖二十九年詭為達頼喇嘛表偕唐古特¶
　　　厄魯特汗台吉請上¶
尊號¶
<pb:KR2g0043_WYG_091-10a>¶
諭曰朕聞喀爾喀部兄弟不睦遣使達頼喇嘛諭令兩翼¶
　歸好達頼喇嘛遣噶爾丹西勒圖徃不能仰體朕心及¶
　達頼喇嘛意雖已和喀爾喀而喀爾喀與厄魯特相仇¶
　之故實從此起後聞交惡興戎即遣使達頼喇嘛所達¶
　頼喇嘛遣齊緝克塔頼堪布等徃卒不能諭止之聽其¶
　縱戰喀爾喀為所敗朕復遣使達頼喇嘛所諭令定盟¶
　息兵達頼喇嘛遣濟隆呼圖克圖朕遣伊拉古克三呼¶
　圖克圖徃說之詎意伊等不行諭止反令䦨入邉汛朕¶
<pb:KR2g0043_WYG_091-10b>¶
　出兵問罪伊等立視其戰我軍不得已而擊之致厄魯¶
　特敗遁朕與達頼喇嘛期於撫育衆生而使臣故違意¶
　㫖至於如此如能令厄魯特與喀爾喀修好朕尚欲加¶
　達頼喇嘛嘉號此皆任事行人不能仰副朕心及達頼¶
　喇嘛意致喀爾喀殘破厄魯特喪敗朕心實為隐痛復¶
　何尊號之可受乎其以是諭達頼喇嘛及諸汗台吉等¶
　來使貢物著並發還三十年以収撫喀爾喀全部¶
諭達頼喇嘛知之三十二年達頼喇嘛使至有巴圖爾額¶
<pb:KR2g0043_WYG_091-11a>¶
　　　爾克濟農和囉理者青海和碩特族也游牧西套¶
　　　避噶爾丹侵來歸¶
賜居阿拉善尋叛復悔罪至䇿妄阿喇布坦為噶爾丹從¶
　　　子修怨噶爾丹第巴忌之奏和囉理安置青海保¶
　　　無盗賊虞厄魯特衆半附䇿妄阿喇布坦若生亂¶
　　　端何以禦之唐古特舊市打箭爐請勿禁聽内地¶
　　　民與蒙古互市¶
敇曰和囉理以困窮來歸朕優恤之使居阿拉善乃忘朕¶
<pb:KR2g0043_WYG_091-11b>¶
　豢飬恩妄生猜疑奔竄他所今窮而復歸朕復宥罪安¶
　置并無欲得其利欲用其力之心也今爾欲和囉理游¶
　牧青海何不即遣人遷往爾又言䇿妄阿喇布坦恐生¶
　亂端目前並無妄為之事茍有此等事端其時自當從¶
　公裁度爾又奏打箭爐交市之事殆欲屯戍意也爾與¶
　朕一道同風厯年已久如爾設立駐防朕必量増戍卒¶
　况我内地兵丁約束甚嚴未嘗私出邉境爾但嚴禁屬¶
　衆戍兵之設可無用也達頼喇嘛尋奏年邁事皆决第¶
<pb:KR2g0043_WYG_091-12a>¶
　　　巴請給之爵¶
詔封第巴為土伯特國王以達頼喇嘛辭異前奏¶
遣使徃察不得狀三十四年¶
諭召班禪喇嘛來朝第巴與噶爾丹隂阻之明年班禪喇¶
　　　嘛使至稱避痘達頼汗奏貽書勸赴¶
召不之從㑹¶
上親征噶爾丹俘降衆得第巴奸狀¶
諭達頼喇嘛班禪喇嘛知之復¶
<pb:KR2g0043_WYG_091-12b>¶
敕奬達頼汗曰爾自顧實汗以來與本朝和協同心専尚¶
　宗喀巴道至汗身益誠信不渝頃噶爾丹陽䕶宗喀巴¶
　法隂為悖逆邪行朕親統大兵勦滅之第巴乃達頼喇¶
　嘛下司事之人反不遵達頼喇嘛教惟爾汗敬待朕使¶
　預以噶爾丹事奏聞朕知爾不忘舊好甚堅且専凡悖¶
　壊教法煽誘噶爾丹者爾汗殆知之特遣使往以示褒¶
　善貶惡之意¶
敕責第巴曰爾陽奉宗喀巴教隂與噶爾丹比以久故之¶
<pb:KR2g0043_WYG_091-13a>¶
　達頼喇嘛詐為尚存遣濟隆呼圖克圖至噶爾丹所烏¶
　蘭布通之役為擇戰日朕遣人往召班禪喇嘛爾又謂¶
　噶爾丹將要殺之不遣行青海博碩克圖濟農與噶爾¶
　丹結姻又不舉發爾果能改過仍思遵宗喀巴道奏明¶
　達頼喇嘛已故始末尊奉班禪喇嘛使赴朕召執獻濟¶
　隆呼圖克圖及博碩克圖濟農子所娶噶爾丹女朕仍¶
　待汝以尊崇禮不然朕必問爾欺達頼喇嘛助噶爾丹¶
　罪爾向對朕使言四厄魯特為爾䕶法主爾其召四厄¶
<pb:KR2g0043_WYG_091-13b>¶
　魯特助汝朕將觀何如也三十六年第巴疏詭稱達頼¶
　　　喇嘛存令其使尼麻唐呼圖克圖宻奏達頼喇嘛¶
　　　示寂恐唐古特生變故隐期今第六世静體已十¶
　　　五年乞¶
念唐古特衆勿遽宣¶
遣理藩院主事保住等齎¶
敕諭曰朕數年來久知達頼喇嘛已故今爾輸誠宻奏朕¶
　不欲摘發隐私傾人家國嗣當益加恭順勿違朕㫖保¶
<pb:KR2g0043_WYG_091-14a>¶
　　　住等行我使自䇿妄阿喇布坦所歸言西北諸厄¶
　　　魯特知達頼喇嘛示寂久第巴阻䇿妄阿喇布坦¶
　　　兵令勿勦噶爾丹復煽青海諸台吉私盟¶
詔保住等視新達頼喇嘛嚴訐第巴罪第巴奏䇿妄阿喇¶
　　　布坦自撤兵非臣阻青海諸台吉懼噶爾丹侵備¶
　　　兵盟第六世達頼喇嘛尚坐禪濟隆呼圖克圖請¶
　　　勿壊身命班禪喇嘛將赴召噶爾丹女乞仍給博¶
　　　碩克圖濟農子¶
<pb:KR2g0043_WYG_091-14b>¶
賜敕詰責濟隆呼圖克圖尋械至禁之班禪喇嘛奏學淺¶
　　　不敢赴召博碩克圖濟農子察罕丹津奏請免獻¶
　　　噶爾丹女乃¶
允之是年達頼汗遣使慶征噶爾丹㨗子拉藏以建達頼¶
　　　喇嘛塔故赴青海聞¶
上招撫使至偕諸台吉内附達頼汗卒拉藏嗣第巴惡¶
　　　之初第巴與䇿妄阿喇布坦讐噶爾丹既滅第巴¶
　　　䇿妄阿喇布坦畏¶
<pb:KR2g0043_WYG_091-15a>¶
天朝威各卑詞乞命然皆貌恭順懐不靖志䇿妄阿喇布¶
　　　坦詭遣使赴青海聲言兵擊第巴奏第巴壊宗門¶
　　　教禁班禪喇嘛偽立達頼喇嘛名羅卜藏琳沁䇿¶
　　　旺嘉穆錯者惑諸䝉古恐將滋變¶
上燭其奸¶
諭廷臣曰䇿妄阿喇布坦由博囉塔拉至土伯特必經喀¶
　拉烏蘇等處路徑險惡斷不能往欲悉衆大舉則附近¶
　哈薩克布魯特諸部相仇殺無留䕶妻孥者若兵單力¶
<pb:KR2g0043_WYG_091-15b>¶
　弱斷難成事惟有奮激而行妻孥與俱幸濟則已否則¶
　有歸附土伯特之謀耳其意特張虚聲欲觀青海動静¶
　未必果欲争戰也䇿妄阿喇布坦果寢兵第巴計毒拉¶
　　　藏不死以兵逐拉藏因集唐古特衆執殺第巴奏¶
　　　至¶
敕封輔教恭順汗¶
諭獻第巴所立達頼喇嘛使至䇿妄阿喇布坦遣人往迎¶
　　　拉藏不予復不以獻¶
<pb:KR2g0043_WYG_091-16a>¶
諭曰達頼喇嘛存日六十年來塞外不生一事及身故後¶
　第巴誘噶爾丹妄行不靖朕觀奏詞非復昔日語氣遣¶
　使細訪乃盡得欺詐狀蒙古素崇佛教有達頼喇嘛名¶
　皆皈嚮之倘為䇿妄阿喇布坦所迎歸則西藏蒙古皆¶
　向䇿妄阿喇布坦矣拉藏今雖不從朕命後必執之來¶
　獻四十六年拉藏汗獻第巴所立達頼喇嘛羅卜藏琳¶
　　　沁䇿旺嘉穆錯道死復立博克達之阿旺伊什嘉¶
　　　穆錯為達頼喇嘛青海諸台吉以不辨真偽争¶
<pb:KR2g0043_WYG_091-16b>¶
詔遣官往視拉藏汗奏以班禪喇嘛言置禪榻王大臣等¶
　　　議拉藏汗與青海諸台吉隙請遣官理藏務¶
詔侍郎赫壽往四十九年班禪喇嘛拉藏汗奏阿旺伊什¶
　　　嘉穆錯諳經典青海諸台吉信之請給册印¶
詔封第六世達頼喇嘛撤赫壽歸青海諸台吉訐拉藏汗¶
　　　辭誣以裏塘之羅卜藏噶勒藏嘉穆錯為真達頼¶
　　　喇嘛瑚畢勒罕¶
詔詢班禪喇嘛如拉藏汗言青海諸台吉復固争¶
<pb:KR2g0043_WYG_091-17a>¶
上以不輯之將搆難¶
遣官檄集盟壇示班禪喇嘛印文¶
諭徙羅卜藏噶勒藏嘉穆錯置内地青海貝勒察罕丹¶
　　　津台吉羅卜藏丹津等稱避痘不宜逺行初議¶
　　　送紅山寺繼請送西寧宗喀巴寺卒不遣且以兵¶
　　　脅異已者¶
詔大軍備之乃懼送羅卜藏噶勒藏嘉穆錯至宗喀巴寺¶
　　　五十六年偵凖噶爾潛兵赴藏¶
<pb:KR2g0043_WYG_091-17b>¶
詔赫壽遺書拉藏汗曰將軍富寧安等擒凖噶爾哨卒言¶
　　　拉藏汗子娶䇿妄阿喇布坦女已三年且生子䇿¶
　　　妄阿喇布坦遣其將䇿凌敦多卜及托卜齊都噶¶
　　　爾三都克等率兵往阿里克或䇿妄阿喇布坦侵¶
　　　藏地或爾欲侵青海導䇿妄阿喇布坦兵至俱未¶
　　　可定爾既受我¶
主封食我¶
主禄而侵我邉部我川兵三萬餘豈有聽爾臨諾穆汗烏¶
<pb:KR2g0043_WYG_091-18a>¶
　　　巴什穆嚕烏蘇境侵青海之理乎彼時助察罕丹¶
　　　津等與爾戰悔無及矣葢拉藏汗咱仇殺第巴後¶
　　　使貢不絶䇿妄阿喇布坦忌之語哲卜尊丹巴呼¶
　　　圖克圖使拉藏汗嗜酒無謀詭議姻拉藏汗子三¶
　　　長噶爾丹丹忠次索爾扎次色布騰䇿妄阿喇布¶
　　　坦以女博托洛克為噶爾丹丹忠婦來娶留不遣¶
上聞之¶
諭歸拉藏汗子不從西域謂善巫蠱者曰鮓答噶爾丹丹¶
<pb:KR2g0043_WYG_091-18b>¶
　　　忠習其術䇿妄阿喇布坦誘縳之夾兩釜間烙死¶
　　　遣兵六千襲藏詭稱送噶爾丹丹忠及博托洛克¶
　　　歸拉藏汗前以争達頼喇嘛與青海諸台吉違言¶
　　　事甫定凖噶爾兵赴藏¶
上疑之或拉藏汗煽䇿妄阿喇布坦搆兵也青海尋以凖¶
　　　噶爾侵拉藏汗告¶
詔荆州太原駐防兵赴成都西安以署西安將軍額倫特¶
　　　屯西寧都統和禮屯雲南䕶軍統領温布屯打箭¶
<pb:KR2g0043_WYG_091-19a>¶
　　　爐侍衛色楞宣¶
諭青海諸台吉備兵時䇿凌敦多卜率凖噶爾衆由特㡬¶
　　　斯踰净科爾庭山拉藏汗不之備賊至達木始覺¶
　　　偕子索爾扎拒不敵奔守布達拉遣使齎疏乞援¶
　　　賊誘噶卜倫沙克都爾扎卜唐古特台古納木扎¶
　　　勒等開布達拉門入戕拉藏汗拘色布騰及宰桑¶
　　　等禁阿旺伊什嘉穆錯於扎克布里廟索爾扎率¶
　　　兵三十餘潰走為所擒其妻間道來奔¶
<pb:KR2g0043_WYG_091-19b>¶
詔安置博囉充克克優養之明年拉藏汗疏始至¶
詔額倫特色楞往援失利從兵或為凖噶爾所掠䇿凌敦¶
　　　多卜復誘裏塘營官喇嘛等赴藏裏塘外曰巴塘¶
　　　而察木多而乍雅而巴爾喀木皆距近五十八年¶
　　　都統法喇奉¶
詔屯打箭爐以裏塘第巴色布騰阿住達瓦喇木扎木巴¶
　　　等抗不就撫誅之𫝊檄巴塘察木多乍雅各籍其¶
　　　土及民數復¶
<pb:KR2g0043_WYG_091-20a>¶
詔自打箭爐進屯巴塘䇿凌敦多卜懼送所掠兵自巴¶
　　　爾喀木歸言唐古特時有瘴凖噶爾難久處羅卜¶
　　　藏噶勒藏嘉穆錯唐古特衆僉稱為真達頼喇嘛若¶
　　　置禪榻善甚¶
命撫逺大將軍固山貝子允禵宣¶
諭青海台吉等從大軍入藏羅卜藏噶勒藏嘉穆錯奏¶
　　　隨地可置禪榻興大兵恐擾衆王大臣等以藏地¶
　　　逺且險不决進兵議五十九年¶
<pb:KR2g0043_WYG_091-20b>¶
諭曰䇿凌敦多卜聞我師至自必望風逺遁俟定立法教¶
　後或暫留兵守視或久鎮其地唐古特衆皆如我兵凖¶
　噶爾至以逸待勞何難勦滅西寧至四川雲南境外土¶
　畨錯處西藏皆土畨族若䇿凌敦多卜侵據藏地唐古¶
　特衆即為凖噶爾兵邉疆土畨復安能保全耶喀爾喀¶
　及青海俱服朕風化凖噶爾乃侵據藏地青海台吉理¶
　應棄命忘身乃口稱維持黄教乏實心効力人朕思䇿¶
　凌敦多卜兵逺道衝雪尚能至藏我兵獨不能赴乎此¶
<pb:KR2g0043_WYG_091-21a>¶
　時若不安藏賊益無所忌憚安藏大兵决宜前進¶
詔封羅卜藏噶勒藏嘉穆錯為宏法覺衆第六世達頼喇¶
　　　嘛¶
賜金册印以䕶軍統領噶爾弼為定西將軍都統延信為¶
　　　平逆將軍率青海及内扎薩克喀爾喀阿拉善兵¶
　　　䕶達頼喇嘛行噶爾弼自拉里進擊凖噶爾宰桑¶
　　　春丕勒於章來爾戎抵墨朱工喀第巴達克咱喇¶
　　　嘛鍾科爾等迎降集皮船渡宣¶
<pb:KR2g0043_WYG_091-21b>¶
諭大小第巴及各寺喇嘛封達頼喇嘛倉庫斷賊糧道誅¶
　　　所置喇嘛總管等延信自青海進敗凖噶爾於卜¶
　　　克河齊諾郭勒綽瑪喇賊由克勒底雅遁軍抵藏¶
　　　出阿旺伊什嘉穆錯於禁所廢之葢自第五世達¶
　　　頼喇嘛示寂後㡬四十年第六世達頼喇嘛始定¶
　　　先是凖噶爾賊未至藏¶
遣理藩院主事勝住喇嘛楚爾沁藏布喇木占巴等往圖¶
　　　地域至是大兵入諸畨内附¶
<pb:KR2g0043_WYG_091-22a>¶
上以山川名號畨漢異稱¶
命大學士九卿等詳考西南徼外輿地六十年¶
御製平定西藏文碑建伊克昭¶
文曰昔者¶
太宗文皇帝崇徳七年班禪額爾徳尼達頼喇嘛顧實汗¶
　謂東土有¶
聖人出特遣使自人跡不至之區經仇敵之國閱數年始¶
　達盛京至今八十載同行善事俱為施主頗極安寧後¶
<pb:KR2g0043_WYG_091-22b>¶
　達頼喇嘛之歿第巴隐匿不奏者十有六年任意妄行¶
　拉藏滅之復興其法因而允從拉藏青海羣衆公同之¶
　請中間䇿妄阿喇布坦妄生事端動凖噶爾之衆肆行¶
　奸詐滅壊達頼喇嘛并廢第五輩達頼喇嘛之塔辱衊¶
　班禪毁壊寺廟殺戮喇嘛名為興法而實滅之且欲竊¶
　據土伯特國朕以其所為非法爰命皇子允禵為大將¶
　軍又遣朕子孫等調發滿洲蒙古緑旗兵各數萬厯烟¶
　瘴之地士馬安然而至賊衆三次乗夜盗營我兵奮力¶
<pb:KR2g0043_WYG_091-23a>¶
　擊殺賊皆喪膽逺遁一矢不發平定西藏振興法教賜¶
　今瑚畢勒罕册印封為第六輩達頼喇嘛安置禪榻撫¶
　綏土伯特僧俗人衆各復生業於是文武臣工咸謂王¶
　師西討厯瘴癘險逺之區曽未半載輙建殊勲實從古¶
　所未有而諸蒙古部落及土伯特酋長亦合詞奏曰皇¶
　帝勇畧神武超越往代天兵所臨邪魔掃蕩復興蒙古¶
　向所尊奉法教喀木藏衛等部人衆咸得㧞離湯火樂¶
　土安居如此盛徳大業非臣下頌揚所能宣罄請賜御¶
<pb:KR2g0043_WYG_091-23b>¶
　製碑文䥴勒昭地以垂永久朕何功焉而羣衆勤請不¶
　已爰紀斯文立石西藏俾中外知達頼喇嘛等三朝恭¶
　順之誠諸部落累世崇奉法教之意朕之此舉所以除逆撫¶
　順綏衆興教云爾雍正元年¶
詔給第六世達頼喇嘛册印文視第五世達頼¶
　　　喇嘛别¶
賜敕司噶卜倫務二年大軍討青海叛賊羅卜藏丹津誅¶
　　　助逆喇嘛等¶
<pb:KR2g0043_WYG_091-24a>¶
諭曰喇嘛助羅卜藏丹津為逆糾數千餘衆抗拒官軍以¶
　致追勦覆滅玷辱法教甚矣前凖噶爾據唐古特戮僧¶
　徒燬寺廟大軍往討之恢復昭地法教振興如此隆恩¶
　不知感激反助悖逆尚可謂遵奉法教者乎其以此諭¶
　喇嘛等知之三年川陜總督岳鍾琪奏打箭爐外裏塘¶
　　　巴塘乍雅察木多中甸請𨽻内地給頭目等土司¶
　　　職察木多外魯隆宗雜哇坐爾剛桑噶吹宗衮卓¶
　　　諸部距打箭爐逺内地遥制不便請𨽻唐古特以¶
<pb:KR2g0043_WYG_091-24b>¶
　　　噶卜倫康濟鼐阿爾布巴理之¶
遣副都統鄂齊往¶
諭達頼喇嘛葢自大軍定藏亂以第巴康濟鼐阿爾布巴¶
　　　隆布鼐頗羅鼐等迎降功¶
詔封康濟鼐阿爾布巴固山貝子隆布鼐輔國公理前藏¶
　　　務頗羅鼐扎薩克一等台吉理後藏務各授噶卜¶
　　　倫四年鄂齊奏達頼喇嘛㓜康濟鼐恃績蔑視諸¶
　　　噶卜倫阿爾布巴隆布鼐等隂險黨扎爾鼐附之¶
<pb:KR2g0043_WYG_091-25a>¶
　　　恐搆達頼喇嘛與康濟鼐不睦請罷隆布鼐扎爾¶
　　　鼐翦阿爾布巴翼¶
諭達頼喇嘛偕康濟鼐阿爾布巴和衷復¶
詔設駐藏大臣以副都統瑪拉内閣學士僧格往五年瑪¶
　　　拉等至藏阿爾布巴隆布鼐扎爾鼐殺康濟鼐叛¶
　　　遣賊黨侵阿里頗羅鼐集後藏兵拒賊却走將往¶
　　　擊之馳奏乞援¶
詔左都御史查郎阿率兵萬五千餘赴藏六年頗羅鼐諜¶
<pb:KR2g0043_WYG_091-25b>¶
　　　大軍將至集後藏及阿里兵九千自潘玉口馳赴¶
　　　前藏聞瑪拉等駐拉薩䕶達頼喇嘛遣兵助召諸¶
　　　寺喇嘛擒阿爾布巴隆布鼐扎爾鼐等送瑪拉所¶
　　　查郎阿至誅阿爾布巴等及其孥請留兵二千駐¶
　　　藏徙達頼喇嘛居裏塘¶
允之以頗羅鼐領後藏務轄阿里岡底斯境¶
諭給銀三萬賞從兵查郎阿將撤大軍還奏舊設噶卜倫¶
　　　理前藏務今藏地初定頗羅鼐為衆服請令兼領¶
<pb:KR2g0043_WYG_091-26a>¶
　　　前藏從之¶
諭曰前用兵西藏時頗羅鼐甚為効力其後噶卜倫等嫉¶
　妬争權阿爾布巴隆布鼐等潜結匪類公然肆惡擅殺¶
　朝廷敕封貝子總理事務之康濟鼐並欲害及頗羅鼐¶
　頗羅鼐奏聞逆黨罪狀朕遣大臣領兵前往察詢情由¶
　分别治罪頗羅鼐聞大軍將至率衆奮勇前馳直抵藏¶
　地阿爾布巴等力屈勢窮被各寺喇嘛擒獻大臣至彼¶
　盡得悖逆妄亂之情已將阿爾布巴及叛逆等盡行殱¶
<pb:KR2g0043_WYG_091-26b>¶
　誅自此黄教可興畨衆可輯頗羅鼐深知大義討逆鋤¶
　奸俾無辜受害者得雪沈寃背惡肆行者早正刑辟甚¶
　屬可嘉著封為固山貝子以奬義勇以昭國憲明年達¶
　　　頼喇嘛至裏塘¶
詔建噶達寺居之岳鍾琪奏移化林兵五百往䕶復以兵¶
　　　四百屯噶達西吹音堡及鴉籠江上中下三渡尋¶
　　　徙泰寧四川總督黄廷桂奏泰寧距打箭爐道險¶
　　　舊屯兵五百不給防禦請増兵如數令與西藏裏¶
<pb:KR2g0043_WYG_091-27a>¶
　　　塘巴塘互犄角從之大軍之討阿爾布巴也噶爾丹¶
　　　䇿凌使至奏請赴藏煎茶¶
上不允以凖噶爾覬唐古特將不靖七年¶
遣兵討凖噶爾¶
諭曰䇿妄阿喇布坦假黄教為名潛兵入藏無故殺拉藏¶
　汗遣使往討復敢阻兵抗命其後䇿妄阿喇布坦身故¶
　子噶爾丹䇿凌遣使至奏稱欲使衆生樂業黄教振興¶
　噶爾丹䇿凌不過一微末台吉此豈伊應出語耶且西¶
<pb:KR2g0043_WYG_091-27b>¶
　藏阿爾布巴隆布鼐扎爾鼐等濟惡同謀皆以凖噶爾¶
　隣伊地青海叛賊羅卜藏丹津係伊等姻戚彼此相依¶
　窘廹時必往投之頗羅鼐勇往直前截賊去路阿爾布¶
　巴等未得前進輙被擒凖噶爾若仍留游牧將來青海¶
　及西藏地必受其害此朕所熟思而審處者也明年僧¶
　　　格偕頗羅鼐以兵千五百屯騰格里諾爾防凖噶¶
　　　爾九年布嚕克巴部諾顔琳臣齊壘喇布濟喇嘛¶
　　　扎爾西里布魯克顧濟噶碧棟嚕布等納貢¶
<pb:KR2g0043_WYG_091-28a>¶
諭曰朕為天下主一視同仁無分中外乃者附近帕爾城¶
　之布嚕克巴人等起釁搆兵互相讐殺朕聞之甚不忍¶
　頗羅鼐仰體朕意與班禪喇嘛遣使往諭朝廷恩徳布¶
　嚕克巴人等感悟息争敬順無違且請施恩訓誨朕甚¶
　嘉恱嗣此恪守疆界共相和睦永遵釋教祇奉恩綸朕¶
　自益加優眷復以頗羅鼐招撫功¶
詔晉封多羅貝勒總理衛藏噶卜倫務¶
賜敕印班禪喇嘛尋偕頗羅鼐助駐藏軍糧瑪拉却之復¶
<pb:KR2g0043_WYG_091-28b>¶
　　　固請¶
詔給如值以軍餉足不煩獻助宣¶
諭先是凖噶爾掠索爾扎色布騰禁之哲卜尊丹巴呼圖¶
　　　克圖說䇿妄阿喇布坦獻謝罪不從子噶爾丹䇿¶
　　　凌嗣給索爾扎户十詭稱將遣歸唐古特頗羅鼐¶
　　　聞之以告¶
諭曰凖噶爾戕拉藏汗掠其子索爾扎等歸今稱遣還西¶
　藏不可不嚴為防備前䇿妄阿喇布坦遣䇿凌敦多卜¶
<pb:KR2g0043_WYG_091-29a>¶
　襲西藏時誑稱噶爾丹丹忠偕其女歸乗拉藏汗不備¶
　襲唐古特地今遣歸索爾扎之言正噶爾丹䇿凌奸計¶
　若唐古特少為玩忽即蹈前䇿凌敦多卜故轍矣凖噶¶
　爾既殺拉藏汗豈肯令其子索爾扎歸藏襲爵唐古特¶
　現有訓練蒙古兵爾其與駐藏大臣等定議設汛阿里¶
　哲斯肯圖魯克勒底雅等處協力防禦凖噶爾若以兵¶
　隨索爾扎至可即迎擊之索爾扎父兄被人殺害焉有¶
　不忿恨之理若果思報仇感戴朕恩率屬來歸爾等自¶
<pb:KR2g0043_WYG_091-29b>¶
　可悉心安頓至若立汗之事當令達頼喇嘛班禪喇嘛¶
　奏聞於朕方可建之豈可令噶爾丹䇿凌任意妄行久¶
　　　之索爾扎不至後大軍定凖噶爾色布騰及索爾¶
　　　扎子納噶察始來歸附牧察哈爾旗十年拉達克¶
　　　汗徳忠納木扎勒奏臣理國事尊釋教偵凖噶爾¶
　　　情輙以告乞¶
賜恩綸¶
敕曰爾父尼瑪納木扎勒偕貝子康濟鼐同心報効前已¶
<pb:KR2g0043_WYG_091-30a>¶
　大沛恩膏今爾亦效爾父與貝勒頗羅鼐一體効力甚¶
　屬勤勞嗣當益加黽勉以紹前徽僧格復奏巴勒布部¶
　　　雅木布車稜庫庫木三汗慕¶
聖徳遣貢請¶
覲¶
上憫其道逺¶
敕曰爾汗慕朕仁化萬里輸誠朕甚嘉恱納所進方物第¶
　念道路遥逺往返維艱爾使即由西藏遣歸爾汗但與¶
<pb:KR2g0043_WYG_091-30b>¶
　貝勒頗羅鼐協力和衷維持黄教以副朕普育羣生至¶
　意十一年¶
諭曰西藏駐劄弁兵本為保䕶唐古特衆防範凖噶爾設¶
　比來賊衆敗竄不能復渉藏地頗羅鼐抒誠効力唐古¶
　特兵皆訓練壯勇目今藏地無事兵丁多集米榖錢糧雖¶
　給自内地唐古特不無觧送勞著量留守藏兵五百餘¶
　盡撤還前令達頼喇嘛移駐泰寧因唐古特有阿爾布¶
　巴等事恐凖噶爾乗間來犯其從至弟子久違鄉土各¶
<pb:KR2g0043_WYG_091-31a>¶
懐歸志班禪喇嘛現復年邁有疾著仍遣達頼喇嘛歸¶
藏乾隆元年布嚕克巴部諾顔琳臣齊壘喇布濟等奉¶
　　表貢三年拉達克汗遣獻方物各¶
賜敇奬四年駐藏副都統杭奕禄奏巴勒布三汗邇搆兵¶
　　臣遣頗羅鼐諭輯之咸聽命獻所部民數¶
詔優賚復以頗羅鼐績晉封多羅郡王噶爾丹䇿凌尋¶
　　請赴藏煎茶¶
諭曰朕為天下大君不阻奉教之人爾凖噶爾前曽潜¶
<pb:KR2g0043_WYG_091-31b>¶
　往藏地擾害土伯特衆今若徑赴彼地土伯特或懐¶
　憤滋事爾果誠心布施朕當遣兵䕶往既而凖噶爾¶
　　煎茶使道棟科爾以争市值不果往¶
詔責違信罪噶爾丹䇿凌遣謝固申前請¶
允之八年凖噶爾使至藏謂頗羅鼐曰聞拉達克言土¶
　　伯特黄教盛今信然噶勒招穆倫河濵舊設温都¶
　　遜喇嘛禪榻噶爾丹䇿凌乞代葺凖噶爾乏諳經¶
　　典喇嘛乞給我攜歸聞唐古特不善騎且乏軍械¶
<pb:KR2g0043_WYG_091-32a>¶
　　今觀之武備稍勝頗羅鼐語之曰¶
大皇帝闡黄教輯衆生以故土伯特富庶甚爾等至藏¶
　　煎茶賞焉駝路費令極裕此皆恭順¶
天朝所致土伯特以凖噶爾襲始嚴武備我䝉¶
恩統藏務簡兵繕械有侵圉者足禦之矣所謂修廟延¶
　　僧事非奉¶
㫖安敢擅行凖噶爾使唯而退¶
諭奬頗羅鼐應使得體¶
<pb:KR2g0043_WYG_091-32b>¶
賚幣噶爾丹䇿凌忌之訐頗羅鼐不善理煎茶務¶
諭曰頗羅鼐奏凖噶爾衆有侵害土伯特讐喇嘛等不¶
　願前往故不之給爾奏頗羅鼐念拉藏汗仇辦給爾¶
　使諸物俱未協朕為大君不分内外頗羅鼐與爾等¶
　皆僻處逺地彼此互有違言朕豈肯偏聽爾遽罪頗¶
　羅鼐乎復¶
詔駐藏副都統傅清等偕頗羅鼐議防凖噶爾十年¶
詔駐藏大臣三年一代十一年¶
<pb:KR2g0043_WYG_091-33a>¶
諭頗羅鼐曰爾素効忠誠勤勞𢡟著自朕御極以來悉¶
　心靖共凡事竭力奮勉辦理妥協甚屬可嘉著加特¶
　恩於爾子内封一長子日後承襲王爵總理藏務所¶
　係甚要其善擇才堪嗣爾恱服衆心禆益公務者以¶
　聞頗羅鼐子二長珠爾黙特䇿布登次珠爾黙特納¶
　　木扎勒珠爾黙特䇿布登病足以長子讓弟珠爾¶
　　黙特納木扎勒詭讓兄頗羅鼐愛少子請以珠爾¶
　　黙特納木扎勒為長子¶
<pb:KR2g0043_WYG_091-33b>¶
允之頗羅鼐善服衆為諸噶卜倫所敬事有綏奔喇嘛¶
　　扎克巴達顔者書其名瘞詛之事覺頗羅鼐欲弭¶
　　變輕議綏奔喇嘛扎克巴達顔罪¶
上嘉之¶
諭鎮壓左道不足患其偕達頼喇嘛協輯唐古特衆十¶
　　二年頗羅鼐卒¶
遣官賻祭以珠爾黙特納木扎勒襲郡王爵兼理衛藏¶
　　噶卜倫務¶
<pb:KR2g0043_WYG_091-34a>¶
諭傅清曰珠爾黙特納木扎勒不更事或未服唐古特¶
　衆且頗羅鼐以暴疾亡珠爾黙特納木扎勒或以綏¶
　奔喇嘛扎克巴達顔故與達頼喇嘛搆隙不肖衆起¶
　而間之不無滋事虞爾其留意體察導珠爾黙特納¶
　木扎勒任用舊人復以協理藏務當如頗羅鼐存日¶
　宣諭衆噶卜倫知之㑹凖噶爾台吉䇿妄多爾濟納¶
　　木扎勒復遣使赴藏煎茶入寺詭避痘以已卒守¶
　　門不令官兵從¶
<pb:KR2g0043_WYG_091-34b>¶
上以凖噶爾狡甚¶
飭嚴防雖歸巢勿稍忽珠爾黙特納木扎勒奏藏地謐¶
　　無事請撤官兵歸¶
上念頗羅鼐有安藏功且䝉恩厚珠爾黙特納木扎勒¶
　　必無異志不從撤兵請適滋疑不如示之信¶
詔可復¶
諭達頼喇嘛嗣勿令凖噶爾使入藏雖固請弗允珠爾¶
　　黙特納木扎勒詭稱凖噶爾衆襲唐古特至碩翁¶
<pb:KR2g0043_WYG_091-35a>¶
　　圖庫爾遣兵備喀拉烏蘇徙達木畨衆不數旬揚¶
　　言凖噶爾至阿哈雅克自率兵往備¶
上聞之¶
詔撤喀拉烏蘇兵及達木畨歸牧勿惑衆十五年駐藏¶
　　都統傅清左都御史拉布敦以珠爾黙特納木扎¶
　　勒攜兵離藏告葢是時珠爾黙特納木扎勒忌其¶
　　兄珠爾黙特䇿布登襲殺之私攜礟至後藏誣籍¶
　　噶卜倫輔國公班第達及第巴布隆賛等旋達木¶
<pb:KR2g0043_WYG_091-35b>¶
　　距前藏三百餘里擁衆二千餘不歸奏至¶
上不忍即誅之¶
諭曰此或珠爾黙特納木扎勒以部衆不皆順擁兵自¶
　䕶且或因弟兄啟釁懼朕問罪妄意離巢穴可茍免¶
　此時惟應静以鎮之待其自起自止在我原無治罪¶
　之心則彼亦不生猜疑之念也嗣傅清等宻疏叛狀¶
詔俟副都統班第自青海赴藏討罪復¶
諭四川總督䇿楞提督岳鍾琪等馳兵往㑹而是時賊¶
<pb:KR2g0043_WYG_091-36a>¶
　　猖甚梗驛道軍書不達者旬日傅清偕拉布敦計¶
　　不急誅賊必據唐古特為變召珠爾黙特納木扎¶
　　勒至待諸樓甫登起責其罪曰爾違¶
天子命且忘爾父無君無父罪不可赦傅清趨前扼其¶
　　臂拉布敦㧞佩刀刺之諭脅從罔治有羅卜藏扎¶
　　什者趨下呼賊千餘突至聚圍樓集藁焚達頼喇¶
　　嘛遣畨僧往䕶不得入傅清拉布敦死之羅卜藏¶
　　扎什攫帑二萬餘挺走翌日達頼喇嘛擒禁之遣畨¶
<pb:KR2g0043_WYG_091-36b>¶
　　衆屯要汛諭勿傷漢民抗官軍偕班第達馳疏至¶
　　時䇿楞班第等赴藏就道¶
諭曰此措置唐古特一大機㑹也若經理得宜自可永¶
　逺寧謐否則久復别生事端珠爾黙特納木扎勒敢¶
　懐逆萌由於地廣兵强事權専一嗣此唐古特應多¶
　立頭目以分其勢爾等其詳議善後事宜為一勞永¶
　逸計䇿楞等至藏磔珠爾黙特納木扎勒子達爾扎䇿¶
　　楞及羅卜藏扎什奏傅清拉布敦誅逆被害狀¶
<pb:KR2g0043_WYG_091-37a>¶
　上召諭廷臣曰從前頗羅鼐實心恭順料理藏中事務¶
　　一切安帖¶
皇考世宗憲皇帝屢次加恩由台吉封為貝勒伊感激我¶
　　朝厚恩彌益恪誠朕即位以後封為郡王後因頗羅¶
　　鼐年力就衰朕詢伊二子之中孰堪為嗣伊奏稱長¶
　　子人輭弱又已出家二子珠爾黙特納木扎勒人尚¶
　　强幹能勝彈壓因令其承襲迨伊奏事一二次以後¶
　　朕於其辭意之間即知其非伊父居心可比日後必¶
<pb:KR2g0043_WYG_091-37b>¶
　　生事端諭駐藏大臣留心體察傅清前經駐藏為伊¶
　　等所信服遂令前往且慮其勢孤益以拉布敦協同¶
　　駐藏乃珠爾黙特納木扎勒心益狡悖將長兄珠爾¶
　　黙特䇿布登圖害又與達頼喇嘛素有仇釁既戕其¶
　　兄遂欲計害藏中不順伊之班第達等其勢將延及¶
　　達頼喇嘛獨居其地雄長一方近遂將塘汛文書禁¶
　　絶不通悖逆情形漸益昭著傅清拉布敦稔知其奸¶
　　摺請便宜從事以絶後患於今年十月初八日奏到¶
<pb:KR2g0043_WYG_091-38a>¶
　朕以僅二大臣孤懸絶域未可輕舉批令俟班第更¶
　換拉布敦到藏日㑹同達頼喇嘛及藏中大噶卜倫¶
　等明正其罪以申國法乃傅清等未及接到諭㫖即¶
　於十月十三日傳珠爾黙特納木扎勒到通司岡加¶
　以誅戮而傅清拉布敦旋為伊屬下羅卜藏扎什所¶
　害總督䇿楞奏到朕深為憫惻不覺涕零因思傅清¶
　拉布敦若静候諭㫖遵行或不至是但珠爾黙特納¶
　木扎勒反形已露倘不先加誅戮𫝊清等亦必遭其¶
<pb:KR2g0043_WYG_091-38b>¶
　荼毒則傅清拉布敦之先㡬籌畫殱厥渠魁實屬可¶
　嘉非如霍光之誘致樓蘭而斬之也夫臨陣捐軀雖¶
　奮不顧身然尚廹以勢所不得不然如傅清拉布敦¶
　揆㡬審勢决計定謀其心較苦而其功為尤大以如¶
　此實心為國之大臣不保其令終安能不倍加軫悼¶
　耶傅清拉布敦著加恩追贈為一等伯入祀賢良昭¶
　忠祠春秋致祭傅清並入伊家祠從祀伊等子孫給¶
　與一等子爵世襲罔替以示朕褒忠録庸之至意並¶
<pb:KR2g0043_WYG_091-39a>¶
　將伊二人為國捐軀之大節明白宣示使天下共知¶
　其不得已之苦心否則好事喜功者借此二人為口¶
　實而事外無知之人又議其擅開邉釁而仍邀國家¶
　如此厚恩者朕豈肯令其是非倒置若此哉十六年¶
　　䇿楞等以珠爾黙特納木扎勒通凖噶爾逆書¶
聞¶
諭曰前駐藏都統傅清左都御史拉布敦因珠爾黙特¶
　納木扎勒逆謀顯著先事翦除奮不顧身忠誠卓越¶
<pb:KR2g0043_WYG_091-39b>¶
　俱已加恩贈卹入祀賢良祠昭忠祠傅清並入伊家¶
　祠從祀不知者或訾二人冐險邀功且議朕為酬庸¶
　過厚也今據䇿楞班第等奏珠爾黙特納木扎勒自¶
　立名號潜遣其心腹通欵凖噶爾稱䇿妄多爾濟納¶
　木扎勒為汗且求其發兵至拉達克地方以為聲援¶
　幸值凖夷内潰所遣使人回藏被獲得其逆書并餽¶
　獻諸物是其隂蓄異志勾結凖夷罪不容誅設非二¶
　臣協力同心决計先發則其遺害藏地將不可言是¶
<pb:KR2g0043_WYG_091-40a>¶
　二臣之心甚苦而其有功於國家甚大應特建雙忠¶
　祠合祀二人春秋致祭丕昭勸忠之典復¶
御製雙忠詩紀之有雙忠蹟烈𫝊斯篇他年以待信史¶
　編之句是年䇿楞等議設駐藏兵五百防汛兵千自¶
　　咱拉山至拉卜賽那木自阿哈雅克至碩翁圖庫¶
　　爾各設汛哨以達木畨歸駐藏大臣轄視内地例¶
　　置佐領驍騎校各職每年一察視設噶卜倫四以¶
　　輔國公班第達扎薩克台吉車稜旺扎勒色玉特¶
<pb:KR2g0043_WYG_091-40b>¶
　　色卜騰喇嘛尼瑪嘉穆錯任之别設代奔五第巴¶
　　三堪布一分理藏務𨽻駐藏大臣及達頼喇嘛轄¶
　　唐古特正副二使均歸達頼喇嘛四噶卜倫附以¶
　　達勿私遣¶
允之¶
敕四噶卜倫曰西藏廣興黄教為清净善地達頼喇嘛¶
　掌管西方釋教廣演經法從前供養喇嘛一切事務¶
　原設噶卜倫四人至珠爾黙特納木扎勒諸事擅専¶
<pb:KR2g0043_WYG_091-41a>¶
　不與諸噶卜倫啇議負恩任性潜懐異圖因此駐藏¶
　大臣將伊正法噶卜倫事務不可一人専辦特令䇿¶
　楞等簡選賢能仍照舊例分設噶卜倫四員公同辦¶
　事爾等當感戴朕恩尊敬達頼喇嘛和衷協力黽勉¶
　供職勿存私意致生猜疑勿分彼此互相瞻顧遇有¶
　重務禀知達頼喇嘛與駐藏大臣等遵奉指示而行¶
　爾等其感恩宣力副朕興黄教安羣生至意凖噶爾¶
　　台吉喇嘛達爾扎尋請赴藏煎茶延唐古特喇嘛¶
<pb:KR2g0043_WYG_091-41b>¶
上不允喇嘛達爾扎復因拉達克汗致書唐古特達頼¶
　　喇嘛責勿擅請明年喇嘛達爾扎遣申前請¶
上仍不允¶
詔議防藏地班第等奏凖噶爾通藏隘有阿里那克桑¶
　　騰格里諾爾阿哈雅克四路那克桑路稍近已設汛¶
　　拉達克距阿里近雖與凖噶爾互市必不令兵入¶
　　境葉爾羌亦可通阿里中有大山隔之且阿里距¶
　　藏兩月餘聞賊至易備惟騰格里諾爾阿哈雅克¶
<pb:KR2g0043_WYG_091-42a>¶
　　路較濶亦俱嚴設汛唐古特有馬兵萬餘歩兵萬¶
　　五千餘若凖噶爾自騰格里諾爾阿哈雅克至則¶
　　令車稜旺扎勒以蒙古唐古特兵禦之檄衮布達¶
　　克布等畨兵援由阿里那克桑至則令色玉特色¶
　　布騰以近牧兵禦之檄阿里兵援班第達及尼瑪¶
　　嘉穆錯留藏䕶視達頼喇嘛至班禪喇嘛駐扎什¶
　　倫布距前藏七百餘里值用兵令移居前藏若凖¶
　　噶爾傾衆至則移達頼喇嘛班禪喇嘛至泰寧以¶
<pb:KR2g0043_WYG_091-42b>¶
　　駐藏官軍及唐古特兵屯要汛待大兵援¶
允之凖噶爾使久不至¶
諭達頼喇嘛嚴備復定議西自阿里東至喀拉烏蘇増¶
　　雜拉沙木等十三汛二十年大軍討凖噶爾擒台¶
　　吉達瓦齊¶
諭唐古特部知之達頼喇嘛獻銅佛三慶㨗¶
詔納會阿睦爾撒納叛擾伊犁¶
詔唐古特復設汛二十二年第七世達頼喇嘛示寂¶
<pb:KR2g0043_WYG_091-43a>¶
上軫悼之二十三年阿睦爾撒納走死逆回布拉呢敦¶
　　霍集占等復叛據葉爾羌喀什噶爾¶
詔勿撤唐古特汛二十四年拉達克汗諜定邉將軍兆¶
　　恵取烏什阿克蘇等城將抵葉爾羌奏請助勦回¶
　　逆¶
諭曰爾逺處邉地感戴恩澤朕鑒爾忱深為慰恱大軍¶
　進勦回逆凡所克城俱設兵駐防今布拉呢敦霍集¶
　占力窮勢蹙必將棄巢逺遁朕不以出兵擒勦事責¶
<pb:KR2g0043_WYG_091-43b>¶
　爾倘逆回竄入爾境爾當擒獻藏所朕必優加恩賚¶
　若不遵奉諭㫖異日朕必知之非爾益也是年大軍¶
　　定葉爾羌喀什噶爾霍集占等竄巴達克山¶
詔拉達克汗勿復遣偵巴達克山尋函獻霍集占首¶
詔撤唐古特汛西陲盖自此永定二十九年¶
欽定西域同文志¶
御製烏斯藏即衛藏說曰藏地處蜀與滇之徼曰藏云¶
　者非華言實畨言也番又或謂之唐古特今班禪額¶
<pb:KR2g0043_WYG_091-44a>¶
　爾徳尼所居實稱藏達頼喇嘛所居實稱衛元明時¶
　有烏斯藏朶甘衛指揮諸司之名或以為異於衛藏¶
　而不知實同也葢嘗以唐古特文字詳覈互証乃知¶
　烏斯藏即衛藏其音其義無不一以貫之也且以音¶
　言斯葢薩之餘音滿字為薩音半字為斯音唐古特¶
　収音之斯字即與國書之伊字収音通則烏斯之切¶
　為衛如烏伊之切為衛也亦猶阿伊之為愛噶伊之¶
　為該喀伊之為開也國書斯字伊字雖各為収音然¶
<pb:KR2g0043_WYG_091-44b>¶
　唐古特収音字無伊字而有斯字由烏斯推之而愛¶
　亦阿斯該亦噶斯開亦喀斯何不可通之有若夫衛¶
　藏之為義則衛葢彼言中也非華言置衛之謂也以¶
　烏合斯為衛音而中義藏則切匝阿為藏音而其義¶
　則净之謂也唐古特若老若㓜無不知之今以不識¶
　唐古特文字之人而與一二譯出華言中辨其是非¶
　豈非嚼蠟哉或又曰衛既以中為義則今之所謂前¶
　藏之說何居曰此更非唐古特之本有而興於今之¶
<pb:KR2g0043_WYG_091-45a>¶
　華言也然以今日疆域言之自打箭爐取道由東南¶
　迤及西南先經喀木次衛次藏是全藏形勢固宜前¶
　喀木而後藏而衛適其中處之地喀木之木為半字¶
　音應從上喀字而其義則邉界之謂也今稱前後藏¶
　者則因二地有達頼喇嘛班禪額爾徳尼居之而達¶
　頼喇嘛位居長遂並以藏屬之更易中為前而今自¶
　京都目之且統以為西藏云耳然則烏斯藏之即為¶
　衛藏不愈信哉夫藏之内屬肇自元代音譯展轉沿¶
<pb:KR2g0043_WYG_091-45b>¶
　薩為斯原無歧舛惟文士墨守蠧簡既不克兼諳西¶
　竺之書而彼中服習梵文者又豈能筆授心通取腹¶
　地史乗𫝊譌一一悉為釐訂毋惑乎此攷文之難也¶
　予因輯同文志𩔖次西藏所𨽻為系三合切音者特掲¶
　是說以發其凡三十六年¶
詔建布達拉於¶
　避暑山莊右肖衛式初厄魯特崇黄教噶爾丹䇿凌¶
　　建都綱於伊犂河濵北曰固爾扎南曰海弩克設¶
<pb:KR2g0043_WYG_091-46a>¶
　　西勒圖四集喇嘛千餘以塔本集賽輪值贍之䝉¶
　　古謂五為塔本謂輪值為集賽每嵗首及盛夏台¶
　　吉宰桑等以瞻禮至後固爾扎為阿睦爾撒納所¶
　　燬大軍定噶爾丹亂¶
詔如固爾扎式建安逺寺於¶
　避暑山莊北隅以凖噶爾台吉達什達瓦屬來歸者¶
　　居其側青海厄魯特及喀爾喀杜爾伯特諸台吉¶
　　值班秋¶
<pb:KR2g0043_WYG_091-46b>¶
覲輙¶
命瞻禮至是布達拉落成土爾扈特汗渥巴錫和碩特¶
　　台吉恭格等挈數萬衆來歸¶
詔瞻禮之葢以綏靖荒服非惟闡揚黄教為也四十四¶
　　年班禪喇嘛奏請入¶
覲祝¶
釐¶
詔建扎什倫布於布達拉左肖藏式四十五年五月¶
<pb:KR2g0043_WYG_091-47a>¶
駕南廵旋班禪喇嘛使伊什巴爾珠布等迎¶
覲於趙北口¶
命觀龍舟水嬉六月¶
幸承徳府¶
駐蹕避暑山莊班禪喇嘛使穆占巴等齎輜重至¶
詔居扎什倫布旁舍時盛暑仍服氊毳¶
詔賜紗葛并¶
給銀及藥物七月班禪喇嘛至舊例以達頼喇嘛班禪¶
<pb:KR2g0043_WYG_091-47b>¶
　　喇嘛有高行¶
諭㫖至始下牀入¶
覲惟令跽不拜至是班禪喇嘛固請拜¶
上嘉其誠敬聽之¶
賜宴萬樹園¶
詔瞻禮布達拉八月行¶
萬壽慶典班禪喇嘛稽首頌無疆九月扈¶
蹕旋¶
<pb:KR2g0043_WYG_091-48a>¶
賜宴南苑以香山昭廟蕆工¶
詔慶讃之班禪喇嘛自崇徳時通貢至是凡三世初封¶
　　曰羅卜藏吹吉嘉穆錯次曰羅卜藏伊什皆¶
敕賜班禪額爾徳尼號次曰羅卜藏巴爾丹伊什如之¶
　　是役也以不召至䟦渉二萬餘里入¶
覲蒙古内扎薩克四十九旗及喀爾喀厄魯特諸部汗¶
　　王公台吉聞之莫不歡忭舞蹈執役觀¶
慶典十一月班禪喇嘛示寂¶
<pb:KR2g0043_WYG_091-48b>¶
敕於所居建清净化城明年送舍利歸藏復¶
遣官齎金册印封羅卜藏丹巴旺舒克扎木巴勒嘉穆¶
　　錯為達頼喇嘛時其父第巴阿木布木前卒¶
諭曰第六世達頼喇嘛羅卜藏噶勒藏嘉穆錯之父索¶
　諾木達爾扎曽封輔國公今新達頼喇嘛已賜册命¶
　其父已故未及受封其兄索諾木達什為哲卜尊丹¶
　巴呼圖克圖父著授輔國公爵如索諾木達爾扎例¶
　　索諾木達什尋卒¶
<pb:KR2g0043_WYG_091-49a>¶
詔以哲卜尊丹巴呼圖克圖弟喇布丹納木扎勒襲四¶
　　十八年理藩院議奏索諾木達什以達頼喇嘛故封¶
　　輔國公爵子喇布丹納木扎勒繼襲嗣若仍予世襲¶
　　則與來歸有功之蒙古王公等無别請俟喇布丹納¶
　　木扎勒出缺後停襲嗣有似此者皆令承襲一次¶
詔如議以非世爵故不立𫝊四十九年¶
遣官齎玉册印¶
賜達頼喇嘛復¶
<pb:KR2g0043_WYG_091-49b>¶
敕封班禪喇嘛之瑚畢勒罕為班禪額爾徳尼以㓜未¶
賜名西藏自達頼喇嘛班禪喇嘛外爵五輔國公三一¶
　　由貝子降襲一由鎮國公降襲一定世襲一等¶
　　台吉扎薩克一等台吉二一現奉¶
㫖停襲詳各𫝊¶
　¶
　¶
欽定外藩䝉古回部王公表𫝊卷之九十一¶
