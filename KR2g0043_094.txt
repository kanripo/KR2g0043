# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之九十四
<pb:KR2g0043_WYG_094-1a>¶
欽定四庫全書¶
欽定外藩䝉古回部王公表傳卷之九十四¶
　傳第七十八¶
　　杜爾伯特部總傳¶
　　杜爾伯特部厄魯特為綽囉斯種與内扎薩克¶
　　之𨽻科爾沁右翼一旗同名異族厄魯特舊設¶
　　四衛拉特杜爾伯特其一也輝特𨽻之後並稱¶
　　衛拉特詳青海厄魯特部傳和碩特土爾扈特¶
<pb:KR2g0043_WYG_094-1b>¶
　　或㳺牧青海或徙牧俄羅斯惟杜爾伯特與凖¶
　　噶爾聚牧阿爾台乏析處者準噶爾台吉噶爾¶
　　丹虐諸昆弟子姓兄子䇿妄阿喇布坦棄徙博¶
　　囉塔拉杜爾伯特諸台吉從往分牧額爾齊斯¶
　　迄凖噶爾族亂杜爾伯特内附設扎薩克十有¶
　　四附輝特扎薩克二統稱賽因濟雅哈圖杜爾¶
　　伯特部杜爾伯特祖曰博羅納哈勒與準噶爾¶
　　祖額斯墨特達爾漢諾顔為昆弟博羅納哈勒¶
<pb:KR2g0043_WYG_094-2a>¶
　　子額什格泰什三傳至達頼泰什子七長敏珠¶
　　裔不著次垂因次陀音其裔皆𨽻察哈爾次鄂¶
　　木布岱青和碩齊為扎薩克汗車凌親王車凌¶
　　烏巴什貝勒剛多爾濟三旗祖次衮布次達延¶
　　泰什次塔爾琿泰什其裔𨽻各扎薩克達頼泰¶
　　什弟曰保伊爾登子四長鄂爾囉斯為扎薩克¶
　　台吉㳟錫喇達什敦多克二旗祖次巴特瑪多¶
　　爾濟為扎薩克貝勒色布騰貝子班珠爾輔國¶
<pb:KR2g0043_WYG_094-2b>¶
　　公剛巴圖䝉克台吉額布根五旗祖次額璘沁¶
　　巴圖爾為扎薩克貝子根敦瑪什巴圖台吉巴¶
　　爾三旗祖次伯布什為扎薩克郡王車凌蒙克¶
　　一旗祖初和碩特台吉鄂齊爾圖為衛拉特首¶
　　汗綽囉斯諸台吉𨽻之順治十四年杜爾伯特¶
　　台吉陀音遣使霍什哈等自鄂齊爾圖所以貢¶
　　馬至十五年鄂木布岱青和碩齊子伊斯扎布¶
　　復遣使額爾克貢馬康熈十四年台吉額勒敦¶
<pb:KR2g0043_WYG_094-3a>¶
　　　噶木布從鄂齊爾圖使入貢自稱為阿勒達爾¶
　　　泰什族阿勒達爾泰什者垂因子也時盖為所¶
　　　部長十六年噶爾丹戕鄂齊爾圖遣使告自稱¶
　　　博碩克圖汗因脅諸衛拉特奉已令¶
諭給諸貢使符騐不從詭稱杜爾伯特及和碩特土爾¶
　　　扈特雖𨽻準噶爾以牧地逺不及給二十四年¶
　　　定四衛拉特貢例噶爾丹使入闗額二百人餘¶
　　　市張家口及歸化城其綽囉斯自貢之噶爾瑪¶
<pb:KR2g0043_WYG_094-3b>¶
　　　岱青和碩齊杜爾伯特台吉阿勒達爾泰什及¶
　　　和碩特土爾扈特長如之三十三年台吉巴拜¶
　　　來歸巴拜者陀音子也噶爾丹以附牧强取其¶
　　　戚屬巴拜索之不獲畏弗敢争嗣從噶爾丹侵¶
　　　喀爾喀至烏蘭布通欲棄之降為伊拉古克三¶
　　　呼圖克圖所隂阻至是偕從子齊克宗至¶
上以其習邉外不便駐内地¶
詔𨽻喀喇沁牧三十六年台吉車稜復來歸車稜為阿¶
<pb:KR2g0043_WYG_094-4a>¶
　　　勒達爾泰什孫其父烏爾衮從噶爾丹侵喀爾¶
　　　喀為大軍所敗携屬三百餘竄圖拉河境¶
上聞之¶
諭遣䕶軍統領瑪喇曰爾等馳赴圖拉遣人問故伊等¶
　或欲内附懼為喀爾喀阻或力不能至而在彼可收¶
　之至如欲往阿爾台則聴之既不内附又不前往則¶
　當相機行事瑪喇至偵不獲踪噶爾丹再侵喀爾喀¶
　　　烏爾衮復從至和託輝特台吉根敦陣斬之車¶
<pb:KR2g0043_WYG_094-4b>¶
　　　稜從噶爾丹竄牧巴顔烏蘭根敦以告¶
詔使諭車稜降不至噶爾丹尋敗遁車稜将乞降我師¶
　　　不知而擊之乃逸其屬綽克圖巴圖爾宰桑莽¶
　　　奈霍什哈都喇圖巴圖爾班丹霍什哈宰桑扎¶
　　　爾瑚齊什賁達爾漢宰桑蘇穆齊扎爾瑚齊阿¶
　　　哈雅扎爾瑚齊畢哩克扎爾瑚齊等率衆百餘¶
　　　内附時巴拜屬從至¶
詔置張家口外巴拜遣宰桑博克請¶
<pb:KR2g0043_WYG_094-5a>¶
賜所屬¶
遣官察給之巴拜尋來朝請効力¶
禁廷¶
詔曰爾先衆來降朕自有加恩之處其仍率所屬¶
　駐喀喇沁牧車稜敗知噶爾丹不足恃遣使奏¶
　　杜爾伯特部自始貢中國至阿勒達爾㤗什往¶
　　來¶
朝請已五世前䝉¶
<pb:KR2g0043_WYG_094-5b>¶
恩遣巴扎爾傳¶
諭臣屬功格額爾克令臣歸誠許恩待臣遵¶
㫖降反為将軍所擊臣復懼逃乞¶
賜恩綸¶
諭曰車稜來歸時我緑旗䝉古兵不知而撃之今復遣¶
　使奏請理藩院其檄令速降朕将優恤之會¶
遣使招噶爾丹¶
詔以其使從至則車稜他徙其使齎檄往¶
<pb:KR2g0043_WYG_094-6a>¶
諭車稜遣功格額爾克奉表降自詣大将軍費揚古所¶
　　　告曰烏蘭布通戰後臣父烏爾衮降志誠不獲¶
　　　達臣前為大軍擊心甚懼率殘卒十餘奔達瑪¶
　　　爾遇噶爾丹偕赴薩克薩特呼哩克未浹旬棄¶
　　　之走額克阿喇勒臣知噶爾丹罪與彼伍徒就¶
　　　死聞¶
上撫厄魯特降人咸得所集臣屬二百五十餘户内徙¶
　　　道踰汗阿林翁吉閲四月始至乞以此情代奏費¶
<pb:KR2g0043_WYG_094-6b>¶
　　　揚古馳䟽¶
聞留其孥屬於張家口外遣車稜¶
覲行營¶
詔授散秩大臣巴拜如之明年¶
詔以巴拜車稜屬𨽻察哈爾正白旗編佐領二車稜屬¶
　　　六品官班丹畢哩克及壯丁百餘以功格額爾¶
　　　克為驍騎校領之巴拜屬五品官戴和碩齊納¶
　　　木喀琳沁額爾徳尼達木巴六品官達爾扎巴¶
<pb:KR2g0043_WYG_094-7a>¶
　　　圖䝉克色稜泰墨爾根伊什徳克及壮丁百餘¶
　　　以達木巴領之後巴拜卒無嗣車稜卒子䇿旺¶
　　　達爾濟嗣五十四年¶
詔招降台吉丹津于阿爾台丹津者鄂木布岱青和碩¶
　　　齊孫也與車稜為從昆弟㳺牧阿爾台户千餘¶
　　　和託輝特台吉博貝請赴阿爾台招丹津降抗¶
　　　即以兵取之¶
諭車稜遣使齎書從比至丹津徙䇿妄阿喇布坦牧五¶
<pb:KR2g0043_WYG_094-7b>¶
　　　十九年靖夷将軍富寧安擒台吉垂木拍爾于¶
　　　伊勒布爾和碩盖是時䇿妄阿喇布坦假兵力¶
　　　據四衛拉特令諸台吉環牧烏嚕木齊額爾齊¶
　　　斯為負嵎計我大兵因屯巴里坤阿爾台兩路¶
　　　遏之偵凖噶爾襲唐古特¶
詔大軍往討罪復以兵分擊準噶爾境垂木拍爾者丹¶
　　　津族台吉也率屬駐烏嚕木齊設哨伊勒布爾¶
　　　和碩阿克塔斯路富寧安以兵至阿克塔斯設¶
<pb:KR2g0043_WYG_094-8a>¶
　　哨賊遁尾至伊勒布爾和碩擊之擒垂木拍爾¶
　　歸烏嚕木齊衆聞之咸竄乾隆十八年冬台吉¶
　　三車凌來歸三車凌者曰車凌曰車凌烏巴什¶
　　曰車凌䝉克統稱杜爾伯特台吉巴約特其屬¶
　　部也杜爾伯特以車凌為長車凌烏巴什次之¶
　　巴約特以車凌䝉克為長聚族額爾齊斯凖噶¶
　　爾台吉舊有䇿凌敦多卜二大䇿凌敦多卜善¶
　　謀小䇿凌敦多卜以勇聞䇿妄阿喇布坦及子¶
<pb:KR2g0043_WYG_094-8b>¶
　　噶爾丹䇿凌倚任之大䇿凌敦多卜孫達瓦齊¶
　　襲殺噶爾丹䇿凌嗣而自立小䇿凌敦多卜孫¶
　　訥黙庫濟爾噶爾與搆兵各令杜爾伯特族助¶
　　車凌等欲拒之不敵欲事之莫知所從集族言¶
　　曰依凖噶爾非計也不如歸¶
天朝為永聚計有喀爾喀卒額璘沁達什者為凖噶¶
　　爾所掠聞其謀脱歸以告¶
詔定邉左副将軍喀爾喀親王成衮扎布俟車凌等¶
<pb:KR2g0043_WYG_094-9a>¶
　　至察其誠可納之既而三車凌棄額爾齊斯牧¶
　　由準噶爾東烏蘭嶺烏英齊而行越旬有九日¶
　　至博東齊遣使巴顔克什克都圖爾噶等馳赴¶
　　巴顔珠爾克以降故告而留其衆于額克阿喇¶
　　勒以待成衮扎布遣守汛者視慮詐檄喀爾喀¶
　　兵備之以¶
聞¶
諭曰車凌等降非叵測也達瓦齊與訥黙庫濟爾噶¶
<pb:KR2g0043_WYG_094-9b>¶
　爾搆兵車凌等助之勝負難預定幸而從者勝卒¶
　為人役不若歸降之為得計也既遣使以情告若¶
　仍令處汛外恐追兵至或有失可即徙入内汛暫¶
　給牧畜徐議安置事宜先以車凌車凌烏巴什及¶
　從至者酌遣數人令其瞻仰朕躬朕自優加恩賚¶
遣侍郎玉保齎賞物往¶
諭甫就道¶
上念所部習邉外以未出痘者為生身若即令至内¶
<pb:KR2g0043_WYG_094-10a>¶
　　地雖傷一僕從不忍¶
詔俟明嵗受朝塞外勿遽來¶
　京師負矜恤意而三車凌懼凖噶爾兵襲請急徙¶
　　入汛且獻馬為贄成衮扎布納之令暫駐烏里¶
　　雅蘇台達瓦齊遣宰桑禡木特以兵襲不及乃¶
　　逸玉保至三車凌忭迎十里外宣¶
諭之跪奏噶爾丹䇿凌時思内附以衆志未變且法¶
　　嚴故不獲間今避亂歸思覲¶
<pb:KR2g0043_WYG_094-10b>¶
天顔蒙¶
恩軫念避痘令緩入¶
覲期請先以宰桑等朝¶
　京師車凌使曰和通巴顔克什克車凌烏巴什使¶
　　曰哈錫塔車凌䝉克使曰巴圖明年正月使至¶
詔與朝正諸藩臣宴¶
上以所部間道至駝馬疲甚且乏畜産不忍遽逺徙¶
詔視推河扎克拜達里克庫爾竒勒可耕地置之榖¶
<pb:KR2g0043_WYG_094-11a>¶
　　種取諸歸化城復¶
賜車凌車凌烏巴什羊各五千車凌䝉克羊三千贍¶
　　之尋定牧扎克拜達里克車凌烏巴什屬巴啟¶
　　齊倫等叛逸喀爾喀卒盗車凌屬伊爾都齊馬¶
　　索不給且射殺之¶
詔喀爾喀扎薩克以鄂爾坤防秋兵百視牧復檄諸¶
　　扎薩克隣汛者弋叛賊務獲後巴啟等就擒論¶
　　罪夏四月¶
<pb:KR2g0043_WYG_094-11b>¶
諭曰内扎薩克及喀爾喀咸設正副盟長董理牧務¶
　今新降台吉車凌等擕至户口悉編旗分佐領其¶
　設正副盟長如内扎薩克及喀爾喀例¶
賜賽因濟雅哈圖盟名五月¶
駕幸熱河¶
駐蹕避暑山荘三車凌率諸台吉至¶
賜宴萬樹園¶
命觀火戯¶
<pb:KR2g0043_WYG_094-12a>¶
諭曰杜爾伯特台吉車凌等皆準噶爾渠酋向慕仁¶
　化率萬餘衆傾心來歸宜敷渥澤錫予封爵以示¶
　懐柔至意其各鈐所屬令安分謀業勿負朕恩時¶
　　所部設扎薩克十有三自三車凌外曰色布騰¶
　　曰蒙克特穆爾曰根敦曰班珠爾曰剛曰巴圖¶
　　䝉克曰瑪什巴圖曰達什敦多克曰㳟錫喇曰¶
　　巴爾封親郡王貝勒貝子公一等台吉有差後¶
　　䝉克特穆爾以從車凌蒙克子巴朗叛逃别授¶
<pb:KR2g0043_WYG_094-12b>¶
　　其弟額布根為扎薩克餘仍爵詳列傳秋七月¶
　　将軍䇿楞請徙三車凌牧于歸化城青山東時¶
　　議偹兵征達瓦齊¶
諭曰巴朗等甫叛竄若徙之将滋新降疑懼且非辦¶
　理凖噶爾本意其令安處舊牧勿他徙三車凌之¶
　　至也告族台吉訥黙庫留凖噶爾户千餘剛多¶
　　爾濟額爾徳尼巴圖博羅特如之将乘間内徙¶
　　至是果偕輝特台吉阿睦爾撒納和碩特台吉¶
<pb:KR2g0043_WYG_094-13a>¶
　　班珠爾至¶
詔賜牧畜置塔楚隣三車凌牧十月¶
駕由¶
　盛京¶
旋蹕避暑山荘訥黙庫等入¶
覲復¶
賜宴錫之爵曰訥黙庫封郡王曰剛多爾濟曰巴圖¶
　　博羅特封貝勒曰布圖克森曰額爾徳尼曰羅¶
<pb:KR2g0043_WYG_094-13b>¶
　　壘永端封貝子曰布顔特古斯曰䝉克博羅特¶
　　封輔國公曰烏巴什曰伯勒克封一等台吉凡¶
　　設扎薩克十¶
詔編旗分佐領如三車凌例分左右翼設正副盟長¶
　　各一訥黙庫者車凌烏巴什兄子也剛多爾濟¶
　　布圖克森額爾徳尼羅壘永端烏巴什伯勒克¶
　　皆車凌烏巴什曽祖察衮裔布顔特古斯巴圖¶
　　博羅特蒙克博羅特亦戚族也後訥黙庫晋親¶
<pb:KR2g0043_WYG_094-14a>¶
　　王子喇嘛扎卜授貝勒以叛除爵布圖克森羅¶
　　壘永端烏巴什皆無嗣停襲伯勒克卒子多第¶
　　巴襲多第巴卒子呢爾瓦齊襲呢爾瓦齊卒無¶
　　嗣以多第巴弟布雅徳勒格爾襲布雅徳勒格¶
　　爾卒無嗣停襲布顔特古斯卒子舍稜襲以叛¶
　　除剛多爾濟無嗣額爾徳尼子襲之額爾徳尼¶
　　卒無嗣亦停襲巴圖博羅特䝉克博羅特皆以叛¶
　　除故自剛多爾濟外皆不立傳二十年烏梁海¶
<pb:KR2g0043_WYG_094-14b>¶
　　降臣察達克招服包沁察獲杜爾伯特屬以獻¶
詔給所部尋從大軍征達瓦齊三車凌既入¶
覲歸¶
詔選兵二千以車凌領其一𨽻北路車凌䝉克色布¶
　　騰從之以車凌烏巴什領其一𨽻西路各授叅¶
　　贊大臣訥黙庫等繼至請從軍¶
詔𨽻西路以車凌烏巴什訥黙庫皆㓜不更事¶
詔調車凌䝉克赴西路軍從車凌烏巴什訥黙庫等¶
<pb:KR2g0043_WYG_094-15a>¶
　　行而是時阿睦爾撒納為北路副将軍訥黙庫¶
　　其妻弟也固請𨽻北路軍¶
允之以故偕三車凌至者𨽻西路副将軍薩拉爾隊¶
　　偕訥黙庫至者𨽻北路副将軍阿睦爾撒納隊¶
賜車凌整裝銀二千車凌烏巴什訥黙庫各减十之二¶
　　給從軍者羊及餱糧有差復¶
詔車凌及車凌蒙克遣宰桑以善耕卒百赴額爾齊¶
　　斯盖杜爾伯特衆兼耕牧業視喀爾喀專以牧¶
<pb:KR2g0043_WYG_094-15b>¶
　　為産者異将¶
遣緑旗及喀爾喀兵屯耕額爾齊斯以所部識水泉¶
　　道且善耕¶
命簡卒往導俟大功成遣牧衆歸額爾齊斯會北路¶
　　軍奏至以訥黙庫恭贊列名¶
詔西路軍奏如之列三車凌及色布騰名次恭贊大¶
　　臣鄂容安後復¶
諭定北將軍班第俟伊犁定遣車凌車凌烏巴什等¶
<pb:KR2g0043_WYG_094-16a>¶
　　率新降諸台吉入¶
覲初議征達瓦齊¶
上以衛拉特諸台吉後先附凡數萬衆錯處内牧非¶
　　得地衆建之不可¶
詔俟準噶爾定将復設四衛拉特以車凌為杜爾伯¶
　　特汗别以班珠爾為和碩特汗以阿睦爾撒納¶
　　為輝特汗以噶爾丹䇿凌子姓為綽囉斯汗車¶
　　凌等赴軍時輒聞¶
<pb:KR2g0043_WYG_094-16b>¶
命大兵抵伊犁達瓦齊就擒班第以車凌車凌烏巴¶
　　什訥黙庫及新降之綽囉斯台吉噶爾蔵多爾¶
　　濟和碩特台吉沙克都爾曼濟輝特台吉巴雅¶
　　爾等列入¶
覲初班¶
駕幸木蘭車凌等至¶
召覲行幄¶
慰諭之¶
<pb:KR2g0043_WYG_094-17a>¶
旋蹕避暑山荘¶
御淡泊敬誠殿受朝¶
詔以車凌為杜爾伯特汗諸扎薩克𨽻之扎薩克而¶
　　下設管旗章京副管旗章京叅佐領驍騎校等¶
　　職時阿睦爾撒納覬轄四衛拉特知不可得叛¶
　　竄班珠爾以附逆械至噶爾蔵多爾濟沙克都¶
　　爾曼濟巴雅爾仍各¶
賜汗爵統所部衆¶
<pb:KR2g0043_WYG_094-17b>¶
諭曰凖噶爾互相殘殺羣遭塗炭不獲安生朕統一¶
　寰區不忍坐視特發兩路大兵進討諸台吉宰桑¶
　等畏威懐徳率屬來歸從軍自効今已平定伊犁¶
　擒獲達瓦齊是用廣沛仁恩酬庸効績凖噶爾舊¶
　有四衛拉特汗令即仍其部落樹之君長其各董¶
　率所屬務勤養教共圖生聚受朕無疆之福其後¶
　　綽囉斯汗噶爾蔵多爾濟叛從子扎納噶爾布¶
　　戮之所部就滅輝特汗巴雅爾以叛為大軍所¶
<pb:KR2g0043_WYG_094-18a>¶
　　擒誅和碩特汗沙克都爾曼濟懐貳志副都統¶
　　雅爾哈善殱其衆于巴里坤惟杜爾伯特部恪¶
　　守臣節世受封爵罔替是年十二月車凌等以¶
　　乏牧産請徙額克阿喇勒¶
諭曰前議平定伊犁後遣歸舊牧額爾齊斯若額克¶
　阿喇勒距額爾齊斯較扎克拜達里克路更邇且¶
　附内汛外調所部兵亦易俟擒獲阿逆後仍當遣¶
　歸舊牧所部生計既艱其給籽糧六百石務令及¶
<pb:KR2g0043_WYG_094-18b>¶
　時耕種毋誤農期至從軍所給駝馬自應交納但¶
　念往返道逺牲畜不無疲瘠可姑緩期二載訥黙¶
　　庫之將從征達瓦齊也請徙牧拜達里克北扎¶
　　布堪河源博囉喀卜齊爾至鄂爾海喀喇烏蘇¶
　　界¶
允之¶
諭努力成功勿念㳺牧衆至是以車凌等将徙牧¶
詔往會而訥黙庫隐有叛志謀竄就阿睦爾撒納剛¶
<pb:KR2g0043_WYG_094-19a>¶
　　多爾濟巴圖博羅特布顔特古斯等阻之卒不¶
　　戢從衆復乘間刼驛騎戕守汛弁奪運糧商民¶
　　駝物及貲二十一年春駐防烏里雅蘇台辦事¶
　　大臣阿蘭泰偕車凌車凌烏巴什等以兵擒訥¶
　　黙庫及其孥械至論如律¶
詔不附逆諸扎薩克各安㳺牧勿疑懼復¶
諭曰剛多爾濟等屬妄行刼掠應交部議扎薩克罪¶
　但念伊等新降未諳内地禁例姑從寛免夏以所¶
<pb:KR2g0043_WYG_094-19b>¶
　　部鄰扎哈沁盗不戢¶
諭曰伊等生計全頼牧畜若復盗竊相仍不獲蕃孳¶
　生計焉能充裕其各鈐束部衆務期守分安生副¶
　朕休養羣生至意有伯什阿噶什者伊斯扎布之¶
　　曾孫也祖扎勒父車凌多爾濟伯什阿噶什兄¶
　　曰布達扎卜曰達瓦克什克弟曰達瓦濟特曰¶
　　格咱巴克聚牧伊犁河西沙拉伯勒境鄰哈薩¶
　　克牧達瓦齊虐其衆伯什阿噶什将棄之懼襲¶
<pb:KR2g0043_WYG_094-20a>¶
　　而寝大軍征達瓦齊抵伊犁班第遣使招因獻¶
　　籍三千餘户降将遣從車凌等入¶
覲告哈薩克數掠所部請歸視比抵牧偵哈薩克集¶
　　兵遣告且請大軍援¶
諭嘉其恭順會阿睦爾撒納叛逆黨擾伊犁¶
詔遣和碩特輔國公納噶察賫¶
敕往諭曰準噶爾内亂頻仍各部人衆咸失生業朕¶
　為統一天下之君懐保羣生無分中外特發大軍¶
<pb:KR2g0043_WYG_094-20b>¶
　往定伊犁方欲施恩立制永安反側乃逆賊潜懐¶
　叛志妄思并吞諸部肆其荼虐罪状已著畏誅潜¶
　遁朕已命将窮追務期弋獲逆賊一日不獲諸部¶
　一日不安爾台吉輸誠歸命果能仰體朕㫖去逆¶
　效順或以兵恊𠞰阿逆或俟至爾牧擒獻之朕必¶
　大沛殊恩爾其奮勉自効達瓦齊復奏伯什阿噶¶
　　什及庫本諾音台吉諾爾布必無異志¶
命遺之書未達而伯什阿噶什徙牧初傳偕諾爾布¶
<pb:KR2g0043_WYG_094-21a>¶
　　内附乆之不至或以居博囉塔拉告¶
詔将軍䇿楞等偵之無其跡時阿睦爾撒納敗竄¶
諭叅贊大臣侍郎玉保等偵阿逆赴伯什阿噶什牧¶
　　即諭擒獻或故縱以兵𠞰之伯什阿噶什養子¶
　　博東齊尋偕宰桑諾斯海挈衆至以哈薩克侵¶
　　牧告宰桑賽音伯勒克得木齊恩克濟爾哈爾¶
　　等踵至告哈薩克道掠間走乃免¶
詔博東齊以兵迎其父暫置從衆于額爾齊斯諾斯¶
<pb:KR2g0043_WYG_094-21b>¶
　　海䕶視之賽音伯勒克或從博東齊往或留牧¶
　　額爾齊斯惟其便博東齊将行伯什阿噶什擕¶
　　户八百餘抵額爾齊斯請内附烏巴什其族台¶
　　吉也從至¶
詔封伯什阿噶什為扎薩克和碩親王烏巴什為扎¶
　　薩克固山貝子¶
賜諭曰爾誠心感戴率衆投誠前大軍抵伊犁即謁¶
　將軍大臣甫欲加㤙封賞旋遇阿逆背叛未獲舉¶
<pb:KR2g0043_WYG_094-22a>¶
　行爾為哈薩克所掠輾轉遷徙始克内附爾衆甫¶
　至不必簡兵往從大軍亦無湏徙内地即㳺牧額¶
　爾齊斯所爾族台吉車凌等将歸舊牧爾等聚族¶
　而處實為允協不必逺離故土徒勞往返也¶
命甫下伯什阿噶什等擕衆抵哈達青吉勒¶
詔暫留俟明嵗歸額爾齊斯牧七月車凌車凌烏巴¶
　　什剛多爾濟等以徙牧額爾齊斯請定入¶
覲年班¶
<pb:KR2g0043_WYG_094-22b>¶
諭嘉其誠悃¶
詔自來年始定三班前給從軍駝馬姑緩期納示恤¶
　　九月伯什阿噶什來朝弟達瓦濟特及兄子丹¶
　　巴都噶爾布魯特扣肯以視牧故各遣宰桑代¶
　　至¶
賜宴¶
賚馬七百牛百五十羊三千¶
詔編旗分佐領如三車凌及剛多爾濟等來歸例别¶
<pb:KR2g0043_WYG_094-23a>¶
　　為一盟以伯什阿噶什為盟長烏巴什副之丹¶
　　巴都噶爾授恊理台吉伯什阿噶什甫歸牧其¶
　　妻卒¶
遣侍衛佛保往醊伯什阿噶什尋卒無子¶
詔副都統唐喀禄賻祭宣¶
諭以丹巴都噶爾為扎薩克固山貝子以達瓦濟特¶
　　為扎薩克公轄伯什阿噶什衆聴歸車凌牧及¶
　　内徙而丹巴都噶爾與佐領色布騰互攘畜産¶
<pb:KR2g0043_WYG_094-23b>¶
　　佛保将至牧駝馬為所掠¶
詔撤恩命還復¶
諭烏巴什勿驚懼俟事定歸車凌牧後烏巴什卒停¶
　　襲故不立傳二十二年車凌以哈薩克不擒獻¶
　　阿逆諸厄魯特叛擾邉請由額爾齊斯徙牧烏¶
　　蘭固木避之時喀爾喀貝子車布登扎布遵¶
㫖遣兵𠞰掠佛保賊收伯什阿噶什屬户給喀爾喀¶
　　将遣博東齊歸車凌牧族台吉布圖庫班珠爾¶
<pb:KR2g0043_WYG_094-24a>¶
　　布林等挈屬至稱與車凌等析處乆請異牧¶
允之布圖庫等抵汛聞佛保自哈達青吉勒歸和碩¶
　　特台吉桑濟復掠諸道遣從卒馳馬迎¶
上聞之¶
諭曰車凌等自歸誠以來感激朕恩約束屬衆甚為¶
　寧謐邇因叛賊紛起亟請内徙㳺牧其歸附之心¶
　益堅可允所請并給榖種令為謀生資博東齊雖¶
　與杜爾伯特同族若往歸之反仰賴車凌等養贍¶
<pb:KR2g0043_WYG_094-24b>¶
　著遣往烏里雅蘇台交車布登扎布酌徙呼倫貝¶
　爾通肯呼裕爾等處布圖庫班珠爾等接迎侍衛¶
　佛保俟至烏里雅蘇台軍所各給幣賞之後博東¶
　　齊及布圖庫等咸置呼倫貝爾布圖庫班珠爾¶
　　以内附誠各授二等台吉而貝勒巴圖博羅特¶
　　輔國公舍稜不從車凌等徙牧叛應阿睦爾撒¶
　　納副都統瑚爾起以兵擒諸輝巴朗山妻孥悉¶
　　論誅先是杜爾伯特及烏梁海未内屬錯牧額¶
<pb:KR2g0043_WYG_094-25a>¶
　　爾齊斯後杜爾伯特諸台吉至㳺牧扎克拜達¶
　　里克初徙牧額克阿喇勒再徙額爾齊斯烏梁¶
　　海就撫以烏蘭固木地給之車凌等復請由額¶
　　爾齊斯往徙¶
遣都統納穆扎爾勘杜爾伯特及烏梁海牧界車凌¶
　　復請以烏蘭固木為屯耕地而㳺牧于科布多¶
　　額克阿喇勒¶
允之¶
<pb:KR2g0043_WYG_094-25b>¶
詔嚴禁所屬勿攘竊尋以錯牧不便定烏蘭固木為¶
　　杜爾伯特牧别以科布多為烏梁海牧二十四¶
　　年烏梁海以科布多産貂不給捕請徙就阿爾¶
　　台陽額爾齊斯¶
諭車凌烏巴什等曰額爾齊斯為爾舊牧今爾移處¶
　烏蘭固木烏梁海察達克請㳺牧額爾齊斯地向¶
　曾降㫖爾等若願歸舊牧聴爾便今哈薩克已全¶
　部内附伊犁厄魯特賊衆復殱無孑遺若爾果願¶
<pb:KR2g0043_WYG_094-26a>¶
　歸舊牧可即徙往額爾齊斯所遺烏蘭固木自可¶
　給烏梁海處之但哈薩克新附非爾等乆為内屬¶
　者比務宜嚴飭所屬安静無事若爾部衆既遵鈐¶
　束而哈薩克反來肆擾可即擒誅之爾等或安土¶
　重遷則額爾齊斯地與其為哈薩克俄羅斯所竊¶
　據不若令烏梁海往徙之也車凌烏巴什等奏察¶
　　達克所請地係烏梁海舊牧距臣等牧逺且烏¶
　　蘭固木地肥不磽臣等㳺牧乆請勿徙以額爾¶
<pb:KR2g0043_WYG_094-26b>¶
　　齊斯地給烏梁海¶
詔如所請是年十月以大軍定回部蕆功¶
諭車凌烏巴什等知之十二月偵哈薩克襲烏梁海¶
　　以兵三百餘撃走得¶
㫖奨賚二十五年四月以所部有温圖呼爾者貧不¶
　　給聞其弟居察哈爾牧告諸扎薩克往就之¶
諭曰杜爾伯特自歸誠以來編設旗分佐領原欲伊¶
　等各安生業若不善恤之漸至析處殊為可憫其¶
<pb:KR2g0043_WYG_094-27a>¶
　各加意撫綏令守分謀生勿至流離失所副朕痌¶
　瘝一體之懐七月車凌烏巴什等扈¶
蹕行圍奏所部䝉¶
恩安置牧産漸饒嗣請自備駝馬¶
上嘉其誠悃不忍驟勞之¶
詔仍官給駝馬二十七年¶
詔左右翼各設副将軍一右翼用正黄旗纛左翼用¶
　　正白旗纛以¶
<pb:KR2g0043_WYG_094-27b>¶
敕印軍符給之所部旗十有六爵如之扎薩克特古¶
　　斯庫魯克達賴汗一扎薩克和碩親王一扎薩¶
　　克多羅郡王一扎薩克多羅貝勒二扎薩克固¶
　　山貝子二扎薩克鎮國公一由貝子降襲扎薩¶
　　克輔國公二扎薩克一等台吉四輝特扎薩克¶
　　一等台吉二¶
　¶
欽定外藩䝉古回部王公表傳卷之九十四¶
