# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之一百十六
<pb:KR2g0043_WYG_116-1a>¶
欽定四庫全書¶
欽定外藩蒙古回部王公表𫝊卷之一百十六¶
　𫝊第一百¶
　　郡王品級多羅貝勒霍集斯列𫝊(居回京師/之  爵)¶
　　霍集斯烏什人父阿濟斯和卓為吐魯畨頭目凖¶
　　噶爾脅徙喀喇沙爾復自喀喇沙爾徙烏什因名¶
　　烏什曰圖爾璊圖爾璊與吐魯畨音近其屬邑多¶
　　以吐魯畨邑名之阿濟斯和卓死𦵏阿克蘇霍集¶
<pb:KR2g0043_WYG_116-1b>¶
　　斯嗣居烏什號圖爾璊阿竒木伯克其兄曰阿卜¶
　　都伯克弟曰阿卜都里木居阿克蘇乾隆二十年¶
　　大軍征凖噶爾抵伊犁達瓦齊由格登竄踰庫魯¶
　　克嶺定北將軍班第遣使分道索霍集斯設哨諸¶
　　嶺隘偵達瓦齊將赴喀什噶爾伏兵待遣弟攜酒¶
　　及馬紿迎達瓦齊至伏發從者七十餘悉就擒馳¶
　　遣告以兵二百監之行遇大軍往取者於穆素爾¶
　　嶺以獻將自伊犁入¶
<pb:KR2g0043_WYG_116-2a>¶
覲阿卜都伯克告葉爾羌喀什噶爾將偕包沁希卜察¶
　　克衆襲庫車阿克蘇賽里木多倫諸回城請遣舊¶
　　和卓子歸舊和卓曰阿哈瑪特為派罕帕爾裔世¶
　　居葉爾羌喀什噶爾轄回族凖噶爾誘執之禁諸¶
　　阿巴噶斯齎恨死子二長布拉呢敦次霍集占仍¶
　　覊阿巴噶斯大軍至乃釋之定北將軍班第遵¶
㫖遣霍集斯偕布拉呢敦歸撫葉爾羌諸城而霍集斯¶
　　私謁副將軍阿睦爾撒納請俟葉爾羌喀什噶爾¶
<pb:KR2g0043_WYG_116-2b>¶
　　就撫以已為回部長班第宻疏劾之¶
諭曰此但因阿睦爾撒納為將軍且恐其總統凖部耳¶
　勿過慮尋阿睦爾撒納叛¶
詔遣和碩特輔國公納噶察等齎¶
敕赴阿克蘇宣¶
諭霍集斯及阿卜都伯克等曰爾原係吐魯畨舊属今¶
　年春大軍平定伊犁達瓦齊逃往爾游牧爾能擒獲¶
　及其眷屬觧赴軍前將軍大臣等奏報朕已加恩賞¶
<pb:KR2g0043_WYG_116-3a>¶
　賚又定於明年入覲再沛殊恩今逆賊阿睦爾撒納¶
　妄思并吞諸部畏罪潜逃朕已命將窮追爾雖不必¶
　派兵協𠞰但湏預飭游牧伺察防守若阿睦爾撒納¶
　逃竄至爾游牧時擒獲解送朕必重加爵賞二十一¶
　　年布拉呢敦弟霍集占自伊犁集兵敗阿睦爾撒¶
　　納¶
詔納噶察勿赴阿克蘇布拉呢敦霍集占尋據葉爾羌¶
　　喀什噶爾叛自稱大小和卓二十三年春大軍往¶
<pb:KR2g0043_WYG_116-3b>¶
　　討¶
詔靖逆將軍雅爾哈善偵霍集斯若仍居圖爾璊𫝊示¶
　　之曰爾等從前將達瓦齊擒獻係有功之人¶
皇上即施恩賞賚尚欲陸續加恩因辦理厄魯特等無¶
　　暇今厄魯特等俱已平定領兵前來専為問兩和¶
　　卓罪與爾等無渉爾等惟誠心効順自必永承¶
恩澤雅爾哈善奏霍集斯仍居圖爾璊¶
上以大兵抵其城霍集斯必歸誠¶
<pb:KR2g0043_WYG_116-4a>¶
諭之先是布拉呢敦自伊犂歸善霍集斯及阿卜都伯¶
　　克倚任之霍集占萌逆謀懼霍集斯族强或圖已¶
　　析其昆弟子姪居各城以霍集斯為和闐伯克其¶
　　長子漠咱帕爾為烏什伯克以阿卜都伯克為葉¶
　　爾羌伯克其子阿布薩塔爾為阿克蘇伯克行兵¶
　　則携以從霍集斯畏威强附之至是大軍圍庫車¶
　　霍集占往援入其城令霍集斯等駐阿克蘇以待¶
　　不數旬棄庫車走阿克蘇將從衆赴烏什阿克蘇¶
<pb:KR2g0043_WYG_116-4b>¶
　　閉城拒乃令霍集斯及阿布薩塔爾等脅城外數¶
　　百户走烏什霍集斯隂約烏什諸頭目欲延霍集¶
　　占入飲縳之霍集占疑詐霍集斯請自召烏什衆¶
　　徙喀什噶爾甫入城以兵拒霍集占懼逃大軍克¶
　　庫車定邉將軍兆恵代雅爾哈善扺阿克蘇偵霍¶
　　集斯及子漠咱帕爾居烏什馳檄招降軍繼進扺¶
　　哲爾格哲克徳霍集斯遣次子呼岱巴爾氐獻降¶
　　書翌日扺烏什霍集斯迎謁納户籍五千口二萬¶
<pb:KR2g0043_WYG_116-5a>¶
　　餘兆恵慰諭之詰進兵道霍集斯曰烏什赴喀什噶¶
　　爾徑險且霍集占必由葉爾羌遁温都斯坦喀喇¶
　　土伯特巴達克山諸部即竄喀什噶爾而布嚕特¶
　　安集延與之仇必不敢經其地大軍往取葉爾羌¶
　　擒之易兆恵偕諸將定議赴葉爾羌霍集斯請從¶
　　軍以子漠咱帕爾入¶
覲遣從弟額敏都霍什提卜齎檄赴葉爾羌招降其兄¶
　　阿卜都伯克¶
<pb:KR2g0043_WYG_116-5b>¶
詔封公品級¶
賜雙眼孔雀翎紅寳石頂裘服佩飾諸物¶
諭曰霍集斯有擒獻達瓦齊之功今又歸誠畫策深為¶
　嘉恱若能擒獲霍集占必晉加爵賞至從賊人内有¶
　霍集斯之兄姪此時若自投來歸應加恩賞即或後¶
　時降附亦為寛貸而霍集占以霍集斯内附禁阿卜¶
　　都伯克父子及其戚族揚稱霍集斯雖降已為戮¶
上聞之¶
<pb:KR2g0043_WYG_116-6a>¶
諭曰霍集占以伯克霍集斯被殺飾詞惑衆自應明白¶
　曉示或令回衆目睹至霍集占將阿卜都伯克等拘¶
　禁可見霍集斯從前附降之心甚誠着兆恵𫝊㫖撫¶
　慰仍加恩賞縀六端軍營一切事宜向伊商辦以収¶
　其用大軍抵葉爾羌霍集斯告曰賊建臺各城隅望¶
　　我軍至輙施礟邇臺及城皆坎地設伏當謹備之¶
　　以故我攻城兵無少損霍集斯復厲從卒擊賊¶
諭曰霍集斯甫經歸順即率屬奮勉殊可嘉尚著加恩¶
<pb:KR2g0043_WYG_116-6b>¶
　封固山貝子品級復以其族阿里木摩羅和卓等擊¶
　　賊被傷¶
奬賜翎頂既而逆賊抗大軍於喀喇烏蘇霍集斯等固¶
　　拒之賊不敢逼我壘¶
詔晉封固山貝子加貝勒品級¶
賜四團龍服時㕘賛大臣舒赫徳自阿克蘇以兵赴援¶
　　道遇降者托克托黙特詰為霍集斯弟阿卜都里¶
　　木屬告霍集占乞和軍門兆恵等不之允¶
<pb:KR2g0043_WYG_116-7a>¶
諭嘉之以霍集斯與軍謀¶
詔並賜¶
御用佩飾有薩拉阿琿者居葉爾羌其弟穆遜阿琿居¶
　　烏什霍集占遣賊黨阿卜都克勒木由阿克蘇達¶
　　書穆遜阿琿為我軍擒呼岱巴爾氐禁穆遜阿琿¶
　　戚屬告烏什衆勿驚懼¶
諭曰呼岱巴爾氐之父霍集斯効力軍營伊復通曉事¶
　體深用嘉恱著加恩授為内大臣賞戴孔雀翎會漠¶
<pb:KR2g0043_WYG_116-7b>¶
　　咱帕爾至¶
召覲於¶
　乾清宫¶
賜公品級¶
賚冠服二十四年¶
詔預朝正宴¶
賜觀上元燈¶
賚漠咱帕爾及從至伯克墨特鄂對色里木達爾漢¶
<pb:KR2g0043_WYG_116-8a>¶
　　伯克額穆魯勒等銀幣有差遣歸烏什復以霍集¶
　　斯妻偕子呼岱巴爾氐輸馬四十助援喀喇烏蘇¶
　　軍¶
諭嘉之大軍破喀喇烏蘇圍還阿克蘇霍集斯請赴烏¶
　　什集馬¶
詔酌賚兆恵遵¶
㫖詢由烏什進兵喀什噶爾道告曰烏什距喀什噶爾¶
　　近然道多石且乏水泉不若由阿克蘇時賊急圍¶
<pb:KR2g0043_WYG_116-8b>¶
　　和闐城副都統巴圖濟爾噶勒定邉右副將軍富¶
　　徳後先以兵援霍集斯自烏什馳會之和闐圍觧¶
上以霍集斯舊轄其地¶
詔授總管和闐六城阿竒木伯克富徳復遵¶
㫖詢由和闐進兵葉爾羌道霍集斯告曰伊犁齊達呼¶
　　爾璊取水艱甚丕雅勒瑪至固璊雖有水草而塞¶
　　爾勒克楚魯克通阿里克諸站多沙磧馬行易疲¶
　　且距温都斯坦道逺賊乗間竄不及禦請由丕雅¶
<pb:KR2g0043_WYG_116-9a>¶
　　勒瑪迤南行水草足且便休馬富徳議如言霍集¶
　　斯請以和闐六城伯克阿什黙特巴喇特等從遣¶
　　赴喀什喀爾招降布拉呢敦懼事不效或累己富¶
　　徳以¶
聞¶
諭曰霍集斯感激朕恩招降以離賊黨深可嘉悦著加¶
　恩賞給縀疋至伊輸誠効䇿果如所算自必加恩萬¶
　一布拉呢敦執迷不悟於霍集斯何與時額敏都霍¶
<pb:KR2g0043_WYG_116-9b>¶
　　什提卜等私以霍集斯招降阿卜都伯克故告霍¶
　　集占霍集占戕阿卜都伯克阿卜都里木等且知¶
　　大軍將至偕布拉呢敦棄城竄霍集斯從富徳軍¶
　　由葉爾羌尾擊之敗諸阿爾楚爾賊遁伊西洱庫¶
　　爾官軍分隊擊霍集斯偕阿克蘇伯克鄂對等執¶
　　纛呼曰降者生否則必死其屬阿里木立纛前中¶
　　賊銃死霍集斯呼愈壯回衆聞聲趨至乞降者萬¶
　　餘霍集占等以兵阻不得遁巴達克山¶
<pb:KR2g0043_WYG_116-10a>¶
諭曰伯克霍集斯之兄弟諸子多為霍集占戕害深可¶
　憫惻伊此次亦屬奮勉著加恩晉封多羅貝勒¶
賜恤阿里木及從霍集斯弁兵等銀幣時巴達克山伯¶
　　克素勒坦沙不即以布拉呢敦等獻其鄰部曰博¶
　　羅爾居巴達克山東曰斡罕居巴達克山北霍集¶
　　斯遣托霍斯遷伯克伊斯邁拉和卓招降博羅爾¶
　　復自以哨探兵偕副都統伊柱屯斡罕博羅爾¶
　　伯克沙瑚沙黙特斡罕伯克宻爾莽蘇爾遣使告¶
<pb:KR2g0043_WYG_116-10b>¶
　　曰巴達克山若不獻逆當助討巴達克山悔罪戮¶
　　逆獻霍集斯乃自斡罕還軍¶
諭曰霍集斯自進兵以來竭盡所知諸務奮勉協同將¶
　軍大臣等克蕆大事甚屬可嘉自當錫予優渥著加¶
　恩賞給郡王品級先是軍所劾霍集斯議烏什賦謂¶
　　舊例計畆徴什一别無他貢額憾阿克蘇伯克鄂¶
　　對議事輙不協善阿什黙特乞司和闐六城伯克¶
　　務葉爾羌諸城頭目私饋受不辭知吐魯畨扎¶
<pb:KR2g0043_WYG_116-11a>¶
　　薩克額敏和卓封郡王爵故以伯克稱之疏至¶
諭兆恵富徳等曰霍集斯或不過恃功率意即暫示包¶
　容如情形叵測亦不得姑息從事霍集斯自巴達克¶
　　山還請從凱師入朝約兆恵等待阿克蘇赴烏什¶
　　俶裝如期會以第三子托克托索丕從時伯克等¶
　　四十四人兆恵令霍集斯偕哈宻扎薩克貝勒玉¶
　　素卜領之舒赫徳等遵¶
㫖將遣霍集斯孥赴¶
<pb:KR2g0043_WYG_116-11b>¶
　京¶
諭曰前霍集斯葉爾羌被圍時殊為勞苦往巴達克山¶
　亦頗効力但仍令其居於舊地究屬未便俟伊到京¶
　時再酌量從優安置伊子漠咱帕爾啟程亦不必照¶
　厄魯特宰桑之例仍與前次入覲一體辦理舒赫徳¶
　等當善為慰遣至伊等起程後所查霍集斯家口不¶
　妨明白曉示以霍集斯蒙恩㫖留京來取家屬團聚¶
　務宜供給饒裕加意照看葢伊等非獲罪之人籍没¶
<pb:KR2g0043_WYG_116-12a>¶
　家産者可比所有積蓄俱一同辦送仍約束兵丁回¶
　人毋許妄行偷竊其田園房屋亦應變價給賞以資¶
　生計二十五年以烏什諸伯克訐霍集斯父子虐衆¶
諭曰烏什回人等訐告霍集斯父子苦虐部衆經辦事¶
　大臣等具奏朕以霍集斯抒誠効力所有過失皆從¶
　前陋習若遽行治罪心有不忍但仍令其管轄所屬¶
　則上下猜忌不能相安無事即如凖噶爾人等亦因¶
　聚斂成讐上既凌虐下亦忿恨互相侵噬以底滅亡¶
<pb:KR2g0043_WYG_116-12b>¶
　可為明鑒因將霍集斯父子優其廪禄安置京師而¶
　各城頭目亦自知所懲創悛改舊習恐愚頑無識之¶
　徒因此遂長刁風摭拾已往之事公行訐告或伊什¶
　幹等圖得阿竒木之缺或所屬人等妄生事端挾制¶
　總管大干法紀嗣後有似此者非但不行辦理仍究¶
　明情節重治其罪斷不寛宥爾等知此惟期上下相¶
　安勤於事業勉為良善永享昇平霍集斯至¶
召覲於¶
<pb:KR2g0043_WYG_116-13a>¶
　正大光明殿¶
賚章服飲至豐澤園¶
賜銀幣伯克等將歸¶
詔宣示烏什訐霍集斯狀霍集斯奏烏什怨臣甚臣䝉¶
恩釋罪請留居¶
　京師¶
慰允之¶
諭曰霍集斯懇請留京意殊誠切着照所請厚為資給¶
<pb:KR2g0043_WYG_116-13b>¶
　安置京師但其先世墳墓逺隔故鄉著加恩將伊㓜¶
　子托克托索丕遣回阿克蘇以供祭掃其烏什所有¶
　田産即行變價在阿克蘇置業賞給托克托索丕承¶
　管著舒赫徳等遵照辦理仍傳諭該處回衆俾咸知朕意¶
詔圖形¶
　紫光閣¶
御製贊曰奉元戎檄擒達瓦齊後稍觀望旋迎我師同¶
　大軍進被圍黒水回部望族居之京邸時輔國公和¶
<pb:KR2g0043_WYG_116-14a>¶
　　什克額色尹一等台吉瑪木特圖爾都哈什木二¶
　　等台吉阿卜都爾璊三等台吉帕爾薩等先後入¶
覲¶
詔留京師統𨽻蒙古正白旗視應得俸銀給祿米資贍¶
　　霍集斯疏列和闐户産及吐魯畨舊屬¶
詔給托克托索丕會漠咱帕爾行次沙泉子疾¶
詔醫視俟痊乃就道復¶
命霍集斯寄之書令善自攝疾痊偕呼岱巴爾氐至¶
<pb:KR2g0043_WYG_116-14b>¶
詔與其父聚處尋額敏都霍什提卜逮至¶
上以霍集斯戚族¶
詔免死給廣東福建駐防兵秋霍集斯偕輔國公和什¶
　　克扈¶
蹕木蘭行圍䝉古扎薩克等進¶
宴陳詐馬什榜教駣諸戲¶
詔霍集斯列觀¶
旋蹕避暑山莊¶
<pb:KR2g0043_WYG_116-15a>¶
命觀燈火預萬樹園宴冬¶
詔預朝正外藩蒙古回部王公伯克等宴嗣扈¶
蹕侍¶
禁預内王公大臣班三十年烏什逆回賚哈木圖拉等¶
　　紏衆叛霍集斯遵¶
㫖列戚族居烏什者以¶
聞¶
詔録示伊犂將軍明瑞俟克烏什察霍集斯族被脅者¶
<pb:KR2g0043_WYG_116-15b>¶
　勿孥戮四十六年卒子四長漠咱帕爾封公品級後¶
　　以罪削授一等侍衛次呼岱巴爾氐授内大臣次¶
　　托克托索丕居阿克蘇次哈第爾襲郡王爵¶
　　一次襲哈第爾霍集斯第四子乾隆四十六年襲¶
　　郡王品級多羅貝勒四十八年理藩院議哈第爾¶
　　𨽻内蒙古旗與外藩扎薩克不同請視内旗例俟¶
　　出缺時逓降至公爵乃世襲罔替¶
詔如議¶
<pb:KR2g0043_WYG_116-16a>¶
　¶
　¶
　¶
　¶
　¶
　¶
　¶
　¶
<pb:KR2g0043_WYG_116-16b>¶
　¶
　¶
　¶
　¶
　¶
　¶
　¶
欽定外藩䝉古回部王公表𫝊巻之一百十六¶
