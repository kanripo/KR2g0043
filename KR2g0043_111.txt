# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之一百十一
<pb:KR2g0043_WYG_111-1a>¶
　欽定四庫全書¶
　欽定外藩䝉古回部王公表傳卷之一百十一¶
　　傳第九十五¶
　　　厄魯特和碩親王達瓦齊列傳(居今京師之厄魯/特  襲固山貝子)¶
　　　達瓦齊厄魯特人姓綽囉斯系出凖噶爾巴圖爾¶
　　　琿台吉有布木者號額爾徳尼台吉子䇿凌敦多¶
　　　卜以族台吉同名别稱大䇿凌敦多卜子五長納¶
　　　木扎爾達什次多爾濟丹巴次巴哩次達什車稜¶
<pb:KR2g0043_WYG_111-1b>¶
　　　次班珠爾納木扎爾達什子即達瓦齊康熙十六¶
　　　年布木附噶爾丹表貢駝馬嗣噶爾丹不靖¶
上三駕親征之平其部布木偕䇿妄阿喇布坦表乞命¶
上以不助噶爾丹逆宥之布木死大䇿凌敦多卜倚䇿妄¶
　　　阿喇布坦為奸兵襲唐古特大軍敗之遁歸雍正¶
　　　九年噶爾丹䇿凌遣襲我北路阿爾台軍十年納¶
　　　木扎爾達什侵哈宻大軍復敗之乾隆十八年杜¶
　　　爾伯特三車凌来歸以達瓦齊襲凖噶爾台吉告¶
<pb:KR2g0043_WYG_111-2a>¶
　　葢自噶爾丹䇿凌死䇿妄多爾濟納木扎勒嗣其¶
　　庶兄喇嘛達爾扎簒之召達瓦齊往謁達瓦齊游¶
　　牧額宻爾領凖噶爾二十一昻吉之一懼喇嘛達¶
　　爾扎誅走和通呼爾哈将携衆五千来降定邉左¶
　　副将軍喀爾喀親王成衮扎布以¶
聞¶
諭曰達瓦齊乃大䇿凌敦多卜孫前與凖噶爾定界時¶
　無不納降人約且自噶爾丹亂後収飬凖噶爾人甚¶
<pb:KR2g0043_WYG_111-2b>¶
　衆若達瓦齊至而不納是絶其歸路矣達瓦齊果力¶
　窮来歸可量給粮騎馳送京師既而達瓦齊走哈薩¶
　　克喇嘛達爾扎索之竄歸偕阿睦爾撒納謀弑喇¶
　　嘛達爾扎襲其位杜爾伯特諸台吉因亂叩闗内¶
　　附十九年達瓦齊遣使奉表¶
詔逐歸阿睦爾撒納以綽囉斯氏自相殘凱為琿台吉¶
　　而非其族懼厄魯特不從隂助達瓦齊逆俟厄魯¶
　　特叛将計取達瓦齊察阿睦爾撒納異志兵撃之¶
<pb:KR2g0043_WYG_111-3a>¶
　　　阿睦爾撒納蹙乃為内面計偕和碩特台吉班珠¶
　　　爾等間道来降¶
　上以達瓦齊虐所部降者至輒告凖噶爾如水火状衛拉¶
　　　特諸台吉挈數萬衆屯内汛非安撫之不可将拯¶
　　　凖噶爾亂俟伊犁定議設四衛拉特如舊¶
　諭曰凖噶爾本元之臣僕竄處西北恃其荒逺&KR1088;陵畨¶
　　部我¶
皇祖聖祖仁皇帝三次¶
<pb:KR2g0043_WYG_111-3b>¶
親征肅清沙漠¶
皇考世宗憲皇帝時䇿妄阿喇布坦父子濟惡仍肆跳梁¶
　　是以¶
命将出師聲罪征討朕嗣統當¶
皇考降㫖撤兵之後而噶爾丹䇿凌遵守定界遣使請安¶
　　求通貿易朕特加恩俯允以示懐柔迨噶爾丹䇿凌¶
　　物故其子䇿妄多爾濟納木扎勒為孽兄喇嘛達爾¶
　　扎所殺而喇嘛達爾扎復為達瓦齊所弑在喇嘛達¶
<pb:KR2g0043_WYG_111-4a>¶
　爾扎雖承緒不正尚属噶爾丹䇿凌之子至達瓦齊¶
　則簒竊亂臣耳乃今年夏間遣使来京仍請赴藏熬¶
　茶靦然以噶爾丹䇿凌自處試思堂堂大清中外一¶
　統而夷部亂臣妄思視同與國此其逆天悖理為何¶
　如耶上年杜爾伯特台吉車凌等率衆来降今秋輝¶
　特台吉阿睦爾撒納等又舉部内附斯均窮蹙来歸¶
　之人朕為天下共主兼覆并載既無拒而不納之理¶
　而喀爾喀内地俾此輩數萬衆仰食聚處将来滋生¶
<pb:KR2g0043_WYG_111-4b>¶
　蕃庶亦豈久安善䇿朕於達瓦齊初無興師問罪之¶
　意而時會所至揆之理勢實有不得不從長經理¶
　者特将此畨用兵始末宣示中外知之二十年¶
詔大軍往討分西北兩路¶
諭曰達瓦齊雖有罪究属一部台吉倘伊属人見事勢¶
　窮蹙将伊擒獻毋加戕害候朕諭㫖遵行定邉右副¶
　将軍薩拉爾道遇達瓦齊使入貢請罪叱之曰我奉¶
天子命往討達瓦齊他非所知以表達¶
<pb:KR2g0043_WYG_111-5a>¶
　京師羈達瓦齊使遣侍衛塔齊圖等齎檄往招達瓦¶
　　齊竄格登大軍逾伊犁追之視達瓦齊營負格登¶
　　崖臨淖議曰大軍經萬餘里未嘗血刄遺鏃今達¶
　　瓦齊懼誅為負嵎計撻伐之将玉石俱焚毋乃非¶
聖天子敉絶域意不如誘擒之善以喀喇巴圖魯阿玉¶
　　什巴圖濟爾噶爾察哈什三人領健卒二十二宵¶
　　䇿馬入達瓦齊營招降台吉宰桑等四十九人及¶
　　厄魯特兵五千餘達瓦齊逸㕘賛大臣達爾黨阿¶
<pb:KR2g0043_WYG_111-5b>¶
　　等躡撃之収達瓦齊叔父班珠爾及從者六千餘¶
　　達瓦齊踰庫爾克嶺定北将軍班第遣使分道索¶
　　烏什阿竒木伯克霍集斯偵達瓦齊赴喀什噶爾¶
　　以兵伏林遣弟携酒及馬紿迎達瓦齊至伏驟起¶
　　達瓦齊及子羅卜扎宰桑阿爾齊丹津達爾巴葢¶
　　烏巴什敦多克摩羅木色克色徳克吹索諾木額¶
　　木齊圖巴等七十餘人悉就縳霍集斯馳告班第¶
　　遣兵五百迎諸穆素爾械赴¶
<pb:KR2g0043_WYG_111-6a>¶
　　京師凖噶爾平是役也¶
　上獨申睿㫁於天時人事¶
　智深勇决洞悉先機師行萬里兵不血刃¶
　大功迅奏¶
　廟算無遺具纂¶
　平定凖噶爾方畧中¶
　上御製凖噶爾全部紀畧於其世次事蹟特詳十月俘¶
　　　達瓦齊至¶
<pb:KR2g0043_WYG_111-6b>¶
　告祭¶
太廟¶
　社稷行獻俘禮¶
　上御午門樓受之¶
　詔宥罪¶
　賜冠服白銀時阿睦爾撒納叛綽囉斯降台吉噶爾藏¶
　　　多爾濟封綽囉斯汗遵¶
　㫖赴定西将軍䇿楞營達瓦齊奏臣俘囚蒙¶
<pb:KR2g0043_WYG_111-7a>¶
　聖主不加誅¶
　賜厚恩捐糜頂踵不足報阿睦爾撒納背恩竄臣夙讐¶
　　　恨不奮擒杜爾伯特台吉伯什阿噶什庫本諾音¶
　　　台吉諾爾布等臣知不與賊黨請遺書令協擒庶¶
　　　彰國法快人心¶
　諭曰前因凖噶爾夷部數年以来簒奪頻仍所属諸部¶
　　率衆向嚮接踵而至朕為天下共主既不忍拒而不¶
　　納將為之經理游牧即因其地處之為久長計而¶
<pb:KR2g0043_WYG_111-7b>¶
兩朝未竟之緒亦乗此事機一勞永逸此用兵之本意也¶
　　至達瓦齊之立為台吉不過外夷自相簒竊原可不¶
　　必聲罪致討從前所降諭㫖甚明但以達瓦齊進貢¶
　　請安尚居然以噶爾丹䇿凌自處是以降敕切責旋¶
　　復遣使叩闗情詞恭順則大軍已入其境未得至京¶
　　将軍等取其書奏之及王師進取伊犁伊畏避逃竄¶
　　亦情理所有是達瓦齊原無獲罪於天朝之處伊之¶
　　殘酷暴虐亦皆出於阿睦爾撒納之口迨俘獲来京¶
<pb:KR2g0043_WYG_111-8a>¶
　視之則一庸慤可憫之人耳且言久思歸順特以阿¶
　睦爾撒納領兵前往實不便於其軍前納欵此其肝¶
　膈本懐非由飾説古者異國降王或優以封爵示無¶
　外也達瓦齊著加恩封為親王賜第京師奉朝請朕¶
　撫馭萬國一秉大公仁育義正惟聴人之自取可将¶
　此宣示達瓦齊并暁諭中外知之復¶
諭曰朕已将達瓦齊宥罪施恩封為親王𢃄領伊子居¶
　住京師伊舊日属人著查出四五十户令来京役使¶
<pb:KR2g0043_WYG_111-8b>¶
　并著䇿楞暁諭噶爾藏多爾濟等及凖噶爾人衆從¶
　前進兵擒𠞰達瓦齊止因阿睦爾撒納愬其暴戾無¶
　狀凌虐凖夷朕軫念羣生拯救水火是以聲罪致討¶
　今拏觧来京乃一庸愚無用之人即伊種種虐行其¶
　初亦皆係阿睦爾撒納從中相助非伊一人之罪且¶
　達瓦齊原係綽囉斯台吉朕憐憫其愚備藩京邸㫁¶
　不令回至游牧現在達瓦齊感戴朕恩思圖報効繕¶
　寫書信寄伊親信之杜爾伯特台吉伯什阿噶什庫¶
<pb:KR2g0043_WYG_111-9a>¶
　本諾音台吉諾爾布等令其協擒阿逆以彰國法具¶
　見誠悃著䇿楞即行轉交仍将伊等接到達瓦齊書¶
　後言語情形速行奏聞後伯什阿噶什諾爾布皆降¶
　　噶爾藏多爾濟叛從子扎納噶爾布戕之復為扈¶
　　魯瑪台吉達瓦所殺阿睦爾撒納走死俄羅斯凖¶
　　噶爾亂永定二十一年尚郡主授多羅額駙二十¶
　　四年卒¶
諭曰厄魯特親王達瓦齊曽為凖噶爾台吉被獲獻俘¶
<pb:KR2g0043_WYG_111-9b>¶
　朕念伊係外藩宥罪錫爵伊自受恩以来隨侍禁近¶
　一意抒忱奮勉且為人尚属樸誠今聞溘逝深為軫¶
　惻著給治䘮銀千兩伊子羅卜扎仍准其襲封郡王¶
　　一次襲羅卜扎達瓦齊長子乾隆二十一年授公¶
　　品級¶
命乾清門行走二十四年襲多羅郡王二十七年尚郡¶
　　君授固山額駙三十九年大學士舒赫徳劾其私¶
　　交外吏貪鄙牟利¶
<pb:KR2g0043_WYG_111-10a>¶
詔削郡王爵禁之弟富塔喜降襲多羅貝勒¶
　　二次襲富塔喜逹瓦齊次子乾隆三十九年襲多¶
　　羅貝勒¶
命乾清門行走四十六年因酖逸不勤職¶
詔削貝勒爵以羅卜扎子富爾納降襲固山貝子¶
　　復¶
諭富塔喜偕羅卜扎居家悔罪嗣此若復别滋事端當¶
　重治罪¶
<pb:KR2g0043_WYG_111-10b>¶
　　三次襲富爾納羅卜扎長子乾隆四十六年襲¶
　　固山貝子四十八年理藩院議俟出缺時降等襲¶
　　爵¶
諭曰富爾納之祖逹瓦齊原係凖噶爾大台吉平定凖¶
　噶爾時将伊擒獲朕乃加恩封為親王迨伊身故其¶
　長子羅卜扎降等承襲郡王乃并不安分守法以故¶
　議罪革職逹瓦齊次子富塔喜降等承襲貝勒又復¶
　懶惰猥鄙續行革職以羅卜扎子富爾納降等承¶
<pb:KR2g0043_WYG_111-11a>¶
　襲貝子出缺後自應依議降等但念逹瓦齊乃承襲¶
　凖噶爾大台吉之人若令由貝子逓降世爵朕心實¶
　為不忍著加恩将富爾納現襲貝子爵俾予世襲¶
　罔替¶
　¶
　¶
　¶
　¶
<pb:KR2g0043_WYG_111-11b>¶
　¶
　¶
　¶
　¶
　¶
　¶
　¶
欽定外藩䝉古回部王公表傳卷之一百十一¶
