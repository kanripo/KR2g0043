# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之一百八
<pb:KR2g0043_WYG_108-1a>¶
　欽定四庫全書¶
　欽定外藩蒙古回部王公表傳卷之一百八¶
　　𫝊第九十二¶
　　　扎薩克一等達爾漢額貝都拉列𫝊(今襲郡王品/級多羅貝勒)¶
　　　額貝都拉哈密回部人初號達爾漢伯克𨽻凖噶¶
　　　爾康熙三十二年¶
遣理藩院員外郎馬廸等¶
頒賚䇿妄阿喇布坦道哈密有叛賊罕都羅卜藏額琳沁¶
<pb:KR2g0043_WYG_108-1b>¶
　　　者自凖噶爾來降尋叛竄偕噶爾丹屬圖克齊霍¶
　　　什哈哈爾海達顔額爾克等以兵五百戕馬迪掠¶
　　　駝馬遁額貝都拉聞之給從迪者糧騎䕶歸嘉峪¶
　　　闗¶
上以罪在噶爾丹¶
詔勿問哈密三十五年額貝都拉遣納林伯克貢駝馬表¶
　　　曰臣白帽族貢中國久¶
天使至臣所噶爾丹以兵戕臣不能䕶脱恐不睦臣者謂¶
<pb:KR2g0043_WYG_108-2a>¶
　　　臣與逆謀¶
上即天也違天者必受殃厄魯特數徙牧或肆掠已輙竄¶
　　　臣城郭居焉敢為逆噶爾丹既為大軍所敗¶
諭哈密勿薮逆額貝都拉遣使納林伯克奏偵噶爾丹至¶
　　　當擒獻¶
上嘉其恭順¶
賜章服貂冠金帶而是時噶爾丹遣圖克齊霍什哈達什¶
　　　哩鄂摩克圖霍什哈等貸糧哈密復齎書通問桑¶
<pb:KR2g0043_WYG_108-2b>¶
　　　克拉什呼圖克圖曼殊呼圖克圖和碩齊台吉博¶
　　　貝等乞援族台吉衮占妻諾觀達拉遣達爾漢宰¶
　　　桑挈屬從噶爾丹復令其乳母子丹津扎卜俄儸¶
　　　岱達爾扎及子色布騰巴爾珠爾乳母之父輝特¶
　　　和碩齊從色布騰巴爾珠爾獵巴里坤額貝都拉¶
　　　遣長子郭帕伯克以兵三百擒之明年遣次子白¶
　　　竒伯克械獻表曰臣擒噶爾丹子及其屬厄魯特¶
　　　必讐臣哈密危且懼請¶
<pb:KR2g0043_WYG_108-3a>¶
諭令勿虐臣¶
詔䇿妄阿喇布坦及青海厄魯特台吉等勿擾哈密¶
賜額貝都拉及郭帕伯克章服銀幣白竒伯克如之從者¶
　　　給白金文綺有差時副都統阿南達設哨嘉峪闗¶
　　　外額貝都拉告曰哈密地小而貧厄魯特竄至者¶
　　　衆力不獲養欲獻軍馬復多瘠請驅令出境阿南¶
　　　達語曰爾當體¶
聖天子好生仁善養之軍事蕆俟¶
<pb:KR2g0043_WYG_108-3b>¶
詔行而䇿妄阿喇布坦數遣使哈密索噶爾丹子檄以所¶
　　　收厄魯特歸吐魯番且詰哈密内附故額貝都拉¶
　　　語曰我誠附¶
天朝非廹而然也䇿妄阿喇布坦憾之拘其使額貝都拉¶
　　　亟遣告曰䇿妄阿喇布坦將復索所收厄魯特不¶
　　　給將興戎¶
詔已賜檄勿懼索者至勿擅給未幾噶爾丹自殺其族子¶
　　　丹濟拉攜噶爾丹骸走哈密掠畜遁濟木薩額貝¶
<pb:KR2g0043_WYG_108-4a>¶
　　　都拉以告¶
遣使往招降丹濟拉懼䇿妄阿喇布坦阻馳奔哈密額貝¶
　　　都拉迎入城給糧騎遣郭帕伯克䕶至¶
詔以額貝都拉為一等扎薩克仍達爾漢號¶
賜敕印及銀幣以郭帕伯克為二等伯克協理旗務白竒¶
　　　伯克如郭帕伯克職四十八年卒子郭帕伯克襲¶
　　　一次襲郭帕伯克額貝都拉長子康熙四十八年¶
　　　襲扎薩克一等達爾漢五十年卒子額敏襲¶
<pb:KR2g0043_WYG_108-4b>¶
　　　二次襲額敏郭帕伯克長子康熙五十年襲扎薩¶
　　　克一等達爾漢五十四年凖噶爾襲哈密敗之大¶
　　　軍屯巴里坤額敏復墾塔勒納沁田嵗輸青稞助¶
　　　雍正五年¶
諭曰額敏自軍興以來輸忱効力率所部人等屯耕助軍¶
　甚屬可嘉著晉封鎮國公七年來朝晉封固山貝子¶
優賚遣歸十年凖噶爾兵復襲哈密額敏簡健卒設伏城外¶
　　　禦之馳乞援大軍至賊遁乾隆元年額敏奏興師¶
<pb:KR2g0043_WYG_108-5a>¶
　　來哈密嵗納屯糧計二萬七千五百石已支用萬¶
　　八千餘石今巴里坤軍撤請屯耕如故¶
詔賜幣嗣免納糧五年卒子玉素卜降襲鎮國公¶
　　三次襲玉素卜額敏長子乾隆五年襲扎薩克鎮¶
　　國公十年晉封固山貝子十一年議設汛錫喇諾¶
　　爾及畢栁大坂玉素卜請供官馬芻茭簡卒助守¶
允之二十一年吐魯畨莽噶里克叛子白和卓入¶
覲旋抵哈密玉素卜偕副將祖雲龍議擒之達書吐魯¶
<pb:KR2g0043_WYG_108-5b>¶
　　番扎薩克輔國公額敏和卓令决剿賊計¶
奬賜幣復¶
詔簡所部兵三百援吐魯畨尋莽噶里克亂定二十三¶
　　年春請以兵百從大軍征逆回布拉呢敦霍集占¶
諭曰玉素卜係回部望族今聞辦理葉爾羌喀什噶爾¶
　等回部情愿率兵効力深可嘉奬著照所請同雅¶
　爾哈善額敏和卓前往所有應得分例照䝉古貝¶
　子例賞給回兵照緑旗兵丁例賞給果能奮勉𠞰¶
<pb:KR2g0043_WYG_108-6a>¶
　賊朕將格外施恩¶
詔授領隊大臣㑹靖逆將軍雅爾哈善奏俟取庫車烏¶
　　什阿克蘇等城以從軍之庫車伯克鄂對等駐其¶
　　地¶
諭曰回人性情雖不同厄魯特而近年與厄魯特雜處¶
　不免漸染習氣未可深信取庫車等城後伯克鄂對¶
　等亦不當専令看守其聴玉素卜節制夏大軍圍庫¶
　　車逆黨阿卜都克勒木自阿克蘇來援擊之敗遁¶
<pb:KR2g0043_WYG_108-6b>¶
頒賜¶
御用佩飾霍集占尋擕賊五千餘援庫車復為大軍所¶
　　敗¶
賜幣¶
詔叙績秋七月賽哩木沙雅爾回人乞降玉素卜撫其¶
　　衆擕徙軍營近地願留者以戸籍獻八月克庫車¶
　　雅爾哈善令玉素卜駐其地阿克蘇降定邊將軍¶
　　兆惠檄玉素卜駐阿克蘇尋烏什降復檄駐烏什¶
<pb:KR2g0043_WYG_108-7a>¶
　　大軍抵葉爾羌賊抗諸喀喇烏蘇時駐烏什兵僅¶
　　二百五十餘玉素卜檄阿克蘇兵五百赴烏什防¶
　　變復謀徴布魯特兵攻喀什噶爾分葉爾羌賊勢¶
　　聞烏魯特特穆爾居烏什為布魯特屬召給糧馬¶
　　茶幣令侍衛布占泰擕往烏魯特等欣就道¶
諭曰玉素卜辦理軍營駐守烏什俱属悉心奮勉甚屬¶
　可嘉著加恩賜給貝勒品級復以輸駝馬助阿克蘇¶
　　援喀喇烏蘇兵¶
<pb:KR2g0043_WYG_108-7b>¶
詔如值給二十四年布拉呢敦霍集占竄巴達克山¶
詔俟大功成簡玉素卜偕額敏和卓分守葉爾羌喀什¶
　　噶爾資倚任復以報効志誠¶
諭晉封多羅貝勒巴達克山尋獻霍集占首¶
諭曰玉素卜雖不與將軍大臣等同在軍壘但駐劄烏¶
　什辦理諸事亦極奮勉著加恩賞給郡王品級尋¶
詔入¶
覲伯克等四十四人以玉素卜偕貝勒霍集斯領之二¶
<pb:KR2g0043_WYG_108-8a>¶
　　十五年春至京¶
召謁於¶
　正大光明殿¶
賜章服飲至豐澤園¶
賚銀幣復以烏什為回部要地¶
詔玉素卜弟阿卜都拉任烏什阿竒木伯克二十六年¶
　　議塔勒納沁居屯田兵興版築玉素卜請助役不¶
　　受工值¶
<pb:KR2g0043_WYG_108-8b>¶
奬賚幣及佩飾復¶
諭優給口糧示恤冬十月¶
諭曰前因額敏和卓玉素卜皆回部舊人若令伊等更¶
　替駐劄辦事於新疆有益去年玉素卜來京曽諭令¶
　在哈密休息年餘今額敏和卓當還吐魯番休息以¶
　玉素卜往代玉素卜著即整装候此次入覲回人等¶
　至哈密時即同䕶送之乾清門侍衛等帶領前往著¶
　授叅贊大臣應得公項照例支給伊子伊勒巴喇伊¶
<pb:KR2g0043_WYG_108-9a>¶
　木看守游牧著加恩賞戴孔雀翎二十八年玉素卜¶
　　就道額敏和卓以遣使巴達克山索布拉呢敦尸¶
　　及其孥仍留葉爾羌¶
詔玉素卜暫理阿克蘇務冬巴達克山事竣玉素卜往¶
　　代三十年烏什逆回賚哈木圖拉等糾衆叛副都¶
　　統素誠偕阿卜都拉遣呢雅斯走阿克蘇告變素¶
　　誠尋自殺¶
詔伊犁將軍明瑞往𠞰會阿克蘇伊什幹伯克薩里弟¶
<pb:KR2g0043_WYG_108-9b>¶
　　額敏自烏什脱出告阿卜都拉遣屯田兵赴伊犁¶
　　不給糧畜且科瘠羊四百徴回人銀被賊擒禁復¶
　　納女賚哈木圖拉為免死計阿克蘇辦事副都統¶
　　卞塔海以¶
聞¶
諭曰阿卜都拉被回人拘禁朕尚以阿卜都拉係玉素¶
　卜之弟必不肯屈節今觀伊平日縱容所屬侵蝕回¶
　人銀兩又納女於賚哈木圖拉希圖臨難茍免此與叛¶
<pb:KR2g0043_WYG_108-10a>¶
　逆何異豈可以其為玉素卜之弟遂從寛貸著明瑞¶
　至烏什日務將此等情節查訊明確若果所𫝊不妄¶
　非獨逆回等當族誅示懲即阿卜都拉亦宜明正典¶
　刑玉素卜奏臣弟阿卜都拉擾回衆致僨事臣素失¶
　　訓請議罪¶
諭曰阿卜都拉以阿竒木伯克縱所屬人等滋擾激變¶
　罪由自取與玉素卜無渉著加恩免其議處時阿卜¶
　　都拉被賊擒賚哈木圖拉奪其女將納之逆妻有¶
<pb:KR2g0043_WYG_108-10b>¶
　　怨言乃止因戕阿卜都拉復禁其女及子大軍既¶
　　定烏什明瑞訊賊黨得情疏¶
聞¶
詔釋阿卜都拉孥歸哈密三十一年玉素卜遵¶
㫖自葉爾羌歸奏哈密齒日繁請遣户五百屯伊犁以¶
　　次子伊薩克䕶往¶
允之伊薩克自伊犁歸¶
詔授二等台吉玉素卜尋攜長子伊勒巴喇伊木入¶
<pb:KR2g0043_WYG_108-11a>¶
覲中道皆疾卒以伊薩克襲¶
　　五次襲伊薩克玉素卜次子乾隆三十二年襲郡¶
　　王品級扎薩克多羅貝勒三十六年入¶
覲¶
賜三眼孔雀翎黄馬褂¶
命乾清門行走三十八年¶
詔授領隊大臣赴伊犁轄屯田回民四十一年¶
諭歸哈密四十五年卒子額爾徳錫爾襲¶
<pb:KR2g0043_WYG_108-11b>¶
　　六次襲額爾徳錫爾伊薩克長子乾隆四十五年¶
　　襲郡王品級扎薩克多羅貝勒五十三年奉¶
上諭哈密吐魯番二部皆國家世僕其餘各城回人雖¶
　經朕平定新疆時歸降但効力幾三十年奮勉急公¶
　是以分别施恩賞給王貝勒貝子公台吉等封爵乾¶
　隆四十八年該院照例查明伊等封爵或定世襲罔¶
　替或定為出缺後降等承襲雖係照例辦理但伊等¶
　來歸年久共感朕恩各勤職業即如哈密郡王品級¶
<pb:KR2g0043_WYG_108-12a>¶
　貝勒額爾徳錫爾之始祖額貝都拉歸誠以來已歴¶
　数世額爾徳錫爾之祖玉素卜在軍營勤勞懋著貝¶
　子鄂斯璊之父鄂對在軍營奮勉封授貝勒品級因¶
　罪削爵後鄂斯璊仍諸事抒誠効力復封貝子色提¶
　卜阿勒氐先在軍營奮勉又在阿竒木伯克任内數¶
　年留心辦事公伊巴喇伊木一等台吉鄂囉木咱卜¶
　二等台吉巴巴阿布勒丕爾敦三等台吉阿卜都呢¶
　咱爾帕爾薩伊等封爵或因軍前効力封授或因伊¶
<pb:KR2g0043_WYG_108-12b>¶
　祖父功績賞給若照院議於出缺後降等承襲日久¶
　遞降非朕久逺撫恤回衆之至意今施恩將議定降¶
　等承襲之額爾徳錫爾色提卜阿勒氐鄂斯璊伊巴¶
　喇伊木鄂囉木咱卜巴巴阿布勒丕爾敦阿卜都呢¶
　咱爾帕爾薩等十人現襲之王貝子公台吉等封爵¶
　出缺時不必降等承襲俱著世襲罔替以示朕優恤¶
　回僕之至意併交該院行文各回城大臣將朕此㫖¶
　通行暁諭衆回人等交相欣慶¶
<pb:KR2g0043_WYG_108-13a>¶
　¶
　¶
　¶
　¶
　¶
　¶
　¶
　¶
<pb:KR2g0043_WYG_108-13b>¶
　¶
　¶
　¶
　¶
　¶
　¶
　¶
欽定外藩蒙古回部王公表傳卷之一百八¶
