# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之九十二
<pb:KR2g0043_WYG_092-1a>¶
　欽定四庫全書¶
　欽定外藩蒙古回部王公表𫝊卷之九十二¶
　　𫝊第七十六¶
　　　扎薩克鎮國公珠爾黙特䇿布登列𫝊(今襲輔/國公)¶
　　　珠爾黙特䇿布登唐古特人父頗羅鼐以功封郡¶
　　　王爵珠爾墨特䇿布登弟珠爾黙特納木扎勒嗣¶
　　　後叛誅故不立𫝊雍正八年以珠爾黙特䇿布登統¶
　　　阿里諸路兵防凖噶爾賊保唐古特¶
<pb:KR2g0043_WYG_092-1b>¶
詔授扎薩克一等台吉九年¶
諭嘉其奮勇効力晉封輔國公乾隆八年凖噶爾煎茶使赴¶
　　　藏珠爾黙特䇿布登以兵五千駐防阿里克明年¶
　　　凖噶爾使自藏歸¶
　賜幣奬之會病足自阿里歸藏十一年頗羅鼐遵¶
　㫖擇子襲爵珠爾黙特䇿布登以疾讓弟¶
　上聞而嘉之¶
　諭曰珠爾黙特䇿布登雖有疾前曽出兵効力著加恩¶
<pb:KR2g0043_WYG_092-2a>¶
　封鎮國公十二年疾痊駐藏副都統傅清等請遣屯¶
　　阿里克汛¶
允之是年頗羅鼐卒珠爾黙特納木扎勒襲郡王爵十¶
　　四年駐藏副都統紀山劾珠爾黙特納木扎勒志¶
　　戾請檄珠爾黙特䇿布登至協理藏務¶
上不允¶
諭紀山善導之勿露防範迹已而珠爾黙特納木扎勒¶
　　以珠爾黙特䇿布登發阿里兵將擾藏告葢計䧟¶
<pb:KR2g0043_WYG_092-2b>¶
　　之也¶
敕諭珠爾黙特䇿布登曰爾父子昆弟受朕恩深重爾¶
　所素知爾今無故發兵是既負朕恩又玷辱爾父矣¶
　爾於兄弟之間素敦和好爾父爵尚讓爾弟襲今乃¶
　轉欲搆兵取罪果爾兄弟不睦宜親身至藏以實情¶
　告辦事大臣及達頼喇嘛俟奏至朕議爾兄弟事務¶
　令永逺和睦如爾有欲奏言亦即具奏朕自有措置¶
　也復¶
<pb:KR2g0043_WYG_092-3a>¶
諭傅清曰珠爾黙特納木扎勒年㓜躁急性好滋事若¶
　果無他故其兄欲進兵至藏是特兄弟間互相侵犯¶
　耳若其兄並無此事而伊造言誣搆則宜相機辦理¶
　　十五年珠爾黙特䇿布登為珠爾黙特納木扎勒¶
　　所戕子朋素克旺布及珠爾黙特旺扎勒皆居後¶
　　藏珠爾黙特納木扎勒詭以兄暴疾¶
聞請収葬并育兄子¶
上允之珠爾黙特納木扎勒以兵至後藏戕朋素克旺¶
<pb:KR2g0043_WYG_092-3b>¶
　　布陽稱逃亡珠爾黙特旺扎勒奔扎什倫布依班¶
　　禪額爾徳尼為喇嘛乃免珠爾黙特納木扎勒誅¶
上念珠爾黙特䇿布登功不忍絶其爵¶
詔珠爾黙特旺扎勒襲輔國公¶
　　一次襲珠爾黙特旺扎勒珠爾黙特䇿布登次子¶
　　乾隆十六年襲扎薩克輔國公四十二年卒嗣子¶
　　諾爾布朋素克襲¶
　　二次襲諾爾布朋素克珠爾黙特旺扎勒嗣子乾¶
<pb:KR2g0043_WYG_092-4a>¶
　　　隆四十三年襲扎薩克輔國公四十八年¶
　　詔世襲罔替¶
　　　輔國公索諾木達爾扎列𫝊(今定世襲/一等台吉)¶
　　　索諾木達爾扎唐古特人初居裏塘其妻曰羅卜¶
　　　臧吹木索有子二長羅卜藏噶勒藏嘉穆錯次恭¶
　　　格丹津羅卜藏噶勒藏嘉穆錯即第六世達頼喇¶
　　　嘛也㓜慧甚唐古特衆及青海諸台吉敬事之時¶
　　　别有博克達之阿旺伊什嘉穆錯者拉藏汗立為¶
<pb:KR2g0043_WYG_092-4b>¶
　　　達頼喇嘛聞羅卜藏噶勒藏嘉穆錯名忌之將以¶
　　　兵戕索諾木達爾扎襁負走乃免青海諸台吉訐¶
　　　拉藏汗與爭達頼喇嘛真偽¶
遣官往徙羅卜藏噶勒藏嘉穆錯以索諾木達爾扎䕶居¶
　　　西寧宗喀巴寺未㡬凖噶爾襲唐古特戕拉藏汗¶
　　　大軍將討其罪都統法喇奏裏塘至唐古特咸敬¶
　　　瑚畢勒罕請移打箭爐兵屯裏塘相機勦凖噶爾¶
　　　復令索諾木達爾扎諭營官喇嘛等使知駐兵裏¶
<pb:KR2g0043_WYG_092-5a>¶
　　　塘乃¶
聖主保䕶瑚畢勒罕鄉衆至意裏塘外諸境可𫝊檄定¶
詔可五十九年封羅卜藏噶勒藏嘉穆錯為達頼喇嘛以¶
　　　大軍䕶往索諾木達爾扎從至藏¶
詔偕噶卜倫康濟鼐阿爾布巴隆布鼐等䕶視達頼喇嘛¶
　　　已而索諾木達爾扎娶隆布鼐女二隆布鼐恃達¶
　　　頼喇嘛姻隂比阿爾布巴忌康濟鼐雍正四年¶
遣官諭達頼喇嘛輯諸噶卜倫有衮都阿喇木巴者羅卜¶
<pb:KR2g0043_WYG_092-5b>¶
　　　臧吹木索弟也善翼視達頼喇嘛¶
賜達爾漢號五年阿爾布巴隆布鼐以兵戕康濟鼐大軍¶
　　　至誅之¶
詔徙達頼喇嘛居裏塘七年索諾木達爾扎代達頼喇嘛¶
　　　來朝奉表貢物¶
賜珊瑚頂雙眼孔雀翎復¶
諭曰索諾木達爾扎訓示達頼喇嘛學習經典保䕶多方¶
　西藏諸務毫不干預甚屬可嘉著封為輔國公十三年¶
<pb:KR2g0043_WYG_092-6a>¶
　　　從達頼喇嘛歸藏乾隆九年卒¶
　諭曰索諾木達爾扎係達頼喇嘛父¶
皇考加恩達頼喇嘛¶
特予封爵伊亦深感¶
皇考恩行走謹慎厯有餘年著加恩令伊子恭格丹津仍¶
　　襲輔國公以示優眷¶
　　　一次襲恭格丹津索諾木達爾扎次子乾隆九年¶
　　　襲輔國公二十八年授噶卜倫三十八年卒子扎¶
<pb:KR2g0043_WYG_092-6b>¶
　　　什納木扎勒襲¶
　　　二次襲扎什納木扎勒恭格丹津子乾隆三十八¶
　　　年襲輔國公四十八年理藩院議俟出缺後停襲¶
　諭曰索諾木達爾扎以生達頼喇嘛故封輔國公爵伊¶
　　子孫承襲二次今達頼喇嘛示寂若其父所遺世爵¶
　　竟爾裁汰朕心實為不忍如仍世襲公爵於例又屬¶
　　難行朕念達頼喇嘛俟扎什納木扎勒出缺後著加¶
　　恩賞給一等台吉世襲罔替並著為例永逺遵行¶
<pb:KR2g0043_WYG_092-7a>¶
　¶
　¶
　¶
　¶
　¶
　¶
　¶
　¶
<pb:KR2g0043_WYG_092-7b>¶
　¶
　¶
　¶
　¶
　¶
　¶
　¶
欽定外藩䝉古回部王公表傳卷之九十二¶
