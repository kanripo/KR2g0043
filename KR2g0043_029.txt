# -*- mode: mandoku-view; -*-
#+TITLE: 欽定外藩蒙古回部王公表傳
#+DATE: 2015-08-24 22:35:53.855850
#+PROPERTY: ID KR2g0043
#+PROPERTY: BASEEDITION WYG    
#+PROPERTY: JUAN 卷之二十九 
<pb:KR2g0043_WYG_029-1a>¶
　欽定四庫全書¶
　欽定外藩䝉古回部王公表傳卷之二十九¶
　　傳第十三¶
　　　扎嚕特部總傳¶
　　　扎嚕特部在喜峰口外至¶
　　京師千五百有十里東西距百二十五里南北距四¶
　　　百六十里東界科爾沁西界阿嚕科爾沁南界喀¶
　　　爾喀左翼北界烏珠穆沁元太祖十八世孫烏巴¶
<pb:KR2g0043_WYG_029-1b>¶
　　　什稱偉徵諾顔號所部曰扎嚕特子二長巴顔達¶
　　　爾伊勒登次都喇勒諾顔巴顔達爾伊勒登子五¶
　　　長忠圖傳子内齊相繼稱汗次賡根次忠嫩次果¶
　　　弼爾圖次昂安都喇勒諾顔子二長色本次瑪尼¶
　　　初皆服屬於喀爾喀¶
太祖髙皇帝甲寅年内齊以其妹歸我貝勒莽古爾泰忠¶
　　　嫩及從弟額爾濟格亦來締姻天命四年秋大軍¶
　　　征明鐵嶺色本偕從兄巴克等隨喀爾喀台吉齋¶
<pb:KR2g0043_WYG_029-2a>¶
　　　賽以兵萬餘助明為我軍陣擒冬内齊額爾濟格¶
　　　額騰鄂爾齋圖多爾濟桑阿爾齋弼登圖偕喀爾¶
　　　喀卓哩克圖洪巴圖魯等遣使乞盟¶
許之¶
遣大臣往莅盟其宰桑扣肯屬有來奔者¶
上以盟不可渝拒弗納旋釋色本巴克歸八年巴克來朝¶
命釋其質子鄂齊爾桑與俱歸而忠嫩昂安等屢以兵掠¶
　　　我使齎往科爾沁之服物及馬牛¶
<pb:KR2g0043_WYG_029-2b>¶
上遣軍征之斬昂安俘其衆忠嫩子桑圖以孥被擒來朝¶
　　　乞哀¶
詔歸令完聚未幾所部諸台吉復背盟襲我使固什於漢¶
　　　察喇及遼河畔掠財物十一年¶
命大貝勒代善率師往討斬鄂爾齋圖擒巴克多爾濟桑¶
　　　阿爾齋鄂齊爾桑及岱青拉什希布額多倫扎木¶
　　　素阿穆克拉卜什岱青等凡十四台吉師還仍¶
詔釋歸尋為察哈爾林丹汗所掠往依科爾沁天聰二年¶
<pb:KR2g0043_WYG_029-3a>¶
　　　内齊色本暨瑪尼巴雅爾圖岱青桑圖桑古爾桑¶
　　　阿爾齋果弼爾圖等先後率屬來歸台吉喀巴海¶
　　　殺察哈爾台吉噶爾圖以俘七百獻¶
賜號偉徵三年奉¶
敕定隨征軍令尋以越界駐牧自議罪内齊色本瑪尼及¶
　　　果弼爾圖巴雅爾圖岱青請各罰駝十馬百¶
詔寛之各罰馬一是年冬隨征明入龍井關克遵化薄北¶
　　　京明兵屯城東蒙古諸部不俟整隊驟進失利惟¶
<pb:KR2g0043_WYG_029-3b>¶
　　　色本及瑪尼敗敵得¶
優賚五年春¶
詔議台吉岱青罪先是大貝勒代善陣擒岱青子善都往¶
　　　奔科爾沁越二年歸¶
詔留贍飬嗣從大軍征明貝勒莽古爾泰與明兵戰城東岱¶
　　　青善都遁走又誣訐貝勒阿濟格縱屬殺人至是¶
　　　論罪應斬¶
上特宥之奪所屬人户分給莽古爾泰阿濟格六年内齊¶
<pb:KR2g0043_WYG_029-4a>¶
　　　色本瑪尼喀巴海等從征察哈爾¶
諭奬其實心効力尋隨貝勒阿濟格畧明大同宣府邊八¶
　　　年由獨石口進攻朔州是年冬¶
遣大臣赴碩翁科爾定諸藩牧以諾綽噶爾多布圖烏魯¶
　　　木為扎嚕特界崇德二年由朝鮮進征瓦爾喀三¶
　　　年隨征喀爾喀扎薩克圖汗五年春從征索倫¶
賜台吉桑古爾及阿玉什琥賴阿爾蘇瑚岳博果等蟒服¶
　　　貂裘甲胄弓矢冬以台吉肯哲赫追擒茂明安逃¶
<pb:KR2g0043_WYG_029-4b>¶
　　　人功¶
賜號達爾漢順治元年從入山海關擊流賊李自成五年¶
詔編所部佐領時内齊色本卒以内齊子尚嘉布掌左翼¶
　　　色本子桑噶爾掌右翼各授扎薩克貝勒康熙十¶
　　　四年察哈爾布爾尼叛且隂煽諸部二等台吉根¶
　　　都什希布以不附逆封鎮國公後停襲二十九年¶
　　　隨大軍征噶爾丹二等台吉科克晉四等台吉衮¶
　　　楚克色爾濟額爾德尼陣殁俱贈一等台吉¶
<pb:KR2g0043_WYG_029-5a>¶
賜號達爾漢雍正元年所部歉收¶
詔發帑賑之十一年選兵隨𠞰噶爾丹策凌隸敖漢台吉¶
　　　羅卜藏軍所部二旗左翼駐齊齊靈花拖羅海山¶
　　　北右翼駐圖爾山南隸昭烏達盟爵四扎薩克多¶
　　　羅貝勒一扎薩克多羅達爾漢貝勒一附鎮國公¶
　　　一輔國公一¶
　　　追封多羅貝勒内齊列傳(後授扎/薩克)¶
　　　内齊扎嚕特部人姓博爾濟吉特元太祖二十一¶
<pb:KR2g0043_WYG_029-5b>¶
　　　世孫初繼父忠圖稱汗天聰三年來朝八年從征¶
　　　明朔州克堡三崇德二年¶
遣大臣阿什達爾漢赴其部理庶獄¶
諭曰朕聞内齊等所屬有牧産者輙為同部人誣訐强奪¶
　其將何以聊生且朕令彼統轄本欲其愛養之而反虐¶
　使之乎内齊前已認過復諉咎於昆弟朕不之信爾其¶
　詳慎審擬告訐如實則已倘辭虚即以所罰牲畜給被¶
　訐者嗣後部人相侵嚴行申禁三年内齊率子尚嘉布¶
<pb:KR2g0043_WYG_029-6a>¶
　　　從征喀爾喀師還以巴林台吉滿珠習禮私遣兵¶
　　　還牧奪所屬之半¶
賜内齊四年從征明錦州分守烏忻河口七年叙從征功¶
　　　得¶
優賚尋卒順治五年追封多羅貝勒以其子尚嘉布襲¶
詔世襲罔替¶
　　　一次襲尚嘉布内齊長子天聰三年從征明朔州¶
　　　九年來朝獻駝馬崇德八年賀征明捷¶
<pb:KR2g0043_WYG_029-6b>¶
賜宴順治五年襲多羅貝勒領扎薩克十年卒子竒塔特¶
　　　襲¶
　　　二次襲竒塔特尚嘉布長子順治十年襲扎薩克¶
　　　多羅貝勒十三年卒子扎木布襲¶
　　　三次襲扎木布竒塔特長子順治十三年襲扎薩¶
　　　克多羅貝勒康熙十四年隨信郡王鄂扎𠞰察哈¶
　　　爾叛人布爾尼二十九年卒子畢嚕瓦襲¶
　　　四次襲畢嚕瓦扎木布長子康熙二十九年襲扎¶
<pb:KR2g0043_WYG_029-7a>¶
　　　薩克多羅貝勒雍正十二年卒子索諾木襲¶
　　　五次襲索諾木畢嚕瓦長子雍正十二年襲扎薩¶
　　　克多羅貝勒乾隆二十五年卒子錫勒塔喇襲¶
　　　六次襲錫勒塔喇索諾木第七子乾隆二十五年¶
　　　襲扎薩克多羅貝勒四十三年卒子衮布扎布襲¶
　　　七次襲衮布扎布錫勒塔喇長子乾隆四十三年¶
　　　襲扎薩克多羅貝勒¶
　　　追封多羅達爾漢貝勒色本列傳(後授扎/薩克)¶
<pb:KR2g0043_WYG_029-7b>¶
　　　色本扎嚕特部人姓博爾濟吉特貝勒内齊從叔¶
　　　父初以兵助明為我軍陣擒天命五年¶
釋之歸¶
賚裘帶鞍馬色本誓曰臣有罪被擒䝉¶
上豢養今又令還若不感¶
恩圖報殃及臣身色本既還以避察哈爾往依科爾沁莫¶
　　　之恤天聰二年偕弟瑪尼來朝¶
賜宴三年隨大軍由都爾弼征明薄北京擊敗敵衆¶
<pb:KR2g0043_WYG_029-8a>¶
賜號達爾漢巴圖魯四年從攻昌黎分兵圍其城北八年¶
　　　從征明朔州克臺堡十一十年來朝得¶
優賚歸尋卒順治五年追封多羅達爾漢貝勒以其子桑¶
　　　噶爾襲¶
詔世襲罔替¶
　　　一次襲桑噶爾色本次子崇德三年從征喀爾喀¶
　　　獻駝馬於喀爾占師還以巴林台吉滿珠習禮私¶
　　　遣兵還牧奪所屬之半¶
<pb:KR2g0043_WYG_029-8b>¶
賜桑噶爾四年從征明錦州分守烏忻河口六年從征松¶
　　　山七年獻駝馬叙從征功得¶
優賚順治五年正月襲多羅達爾漢貝勒領扎薩克九月¶
　　　來朝¶
賜宴康熙五年卒子班達哩襲¶
　　　二次襲班達哩桑噶爾長子康熙五年襲扎薩克¶
　　　多羅達爾漢貝勒十四年隨信郡王鄂扎𠞰察哈¶
　　　爾叛人布爾尼二十七年卒子畢哩克圖襲¶
<pb:KR2g0043_WYG_029-9a>¶
　　三次襲畢哩克圖班達哩長子康熙二十七年襲¶
　　扎薩克多羅達爾漢貝勒四十四年卒子諾捫拉¶
　　拜襲¶
　　四次襲諾捫拉拜畢哩克圖第三子康熙四十四¶
　　年襲扎薩克多羅達爾漢貝勒四十七年卒子阿¶
　　第沙襲¶
　　五次襲阿第沙諾捫拉拜長子康熙四十七年襲¶
　　扎薩克多羅達爾漢貝勒乾隆二十九年以第五¶
<pb:KR2g0043_WYG_029-9b>¶
　　子德爾格勒庫詭稱台吉青達瑪尼嗣子謀襲所¶
　　遺達爾漢號事覺¶
詔削扎薩克職次子固嚕扎布襲是年阿第沙卒¶
　　六次襲固嚕扎布阿第沙次子初授一等台吉乾¶
　　隆二十九年襲扎薩克多羅達爾漢貝勒三十五¶
　　年卒子衮楚克扎布襲¶
　　七次襲衮楚克扎布固嚕扎布次子乾隆三十五¶
　　年襲扎薩克多羅達爾漢貝勒三十九年卒子噶¶
<pb:KR2g0043_WYG_029-10a>¶
　　　爾桑襲¶
　　　八次襲噶爾桑衮楚克扎布長子乾隆三十九年¶
　　　襲扎薩克多羅達爾漢貝勒¶
　　　(附/)追封鎮國公瑪尼列傳¶
　　　瑪尼貝勒色本弟天聰三年隨大軍薄明北京力¶
　　　戰敗敵¶
賜號青巴圖魯八年偕色本來朝獻駝馬貂皮¶
賜宴復從征明崇德三年隨征喀爾喀貢駝馬順治五年¶
<pb:KR2g0043_WYG_029-10b>¶
　　　卒追封鎮國公以其子茂竒塔特襲¶
詔世襲罔替¶
　　　一次襲茂竒塔特瑪尼長子順治五年襲鎮國公¶
　　　康熙三十一年卒子巴圖襲¶
　　　二次襲巴圖茂竒塔特次子康熙三十一年襲鎮¶
　　　國公四十七年卒子素哩襲¶
　　　三次襲素哩巴圖長子康熙四十七年襲鎮國公¶
　　　雍正三年卒子察罕齡華襲¶
<pb:KR2g0043_WYG_029-11a>¶
　　四次襲察罕齡華素哩長子雍正三年襲鎮國公¶
　　乾隆二十三年卒子納遜額爾克圖襲¶
　　五次襲納遜額爾克圖察罕齡華長子乾隆二十¶
　　三年襲鎮國公三十七年卒子色稜扎布襲¶
　　六次襲色稜扎布納遜額爾克圖長子乾隆三十¶
　　七年襲鎮國公¶
　　(附/)輔國公朋素克列傳¶
　　朋素克貝勒噶爾桑族初授一等台吉¶
<pb:KR2g0043_WYG_029-11b>¶
命乾清門行走乾隆四十八年¶
諭曰扎嚕特一等台吉朋素克管理圍場有年在乾清¶
　門行走亦屬奮勉著加恩封輔國公四十九年理藩¶
　　院議朋素克公爵係¶
恩封例弗予襲俟出缺時請¶
㫖¶
詔如議¶
欽定外藩䝉古回部王公表傳卷之二十九¶
